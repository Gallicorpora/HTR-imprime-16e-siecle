CY COMMENCE LE PREMIER LIVRE DV NOBLE ET VAILLANT DVC HVON DE BORDEAVX, PAIR DE FRANCE. 

Et de ceux qui de luy yſſirent. 

P Our le temps qu'on comptoit l'an de grace, ſept cens, cinquante ſix ans:

apres le crucifiement de noſtre Sauueur Ieſus Chriſt, regnoit en France, le treſglorieux & tres victorieux Prince Charles le grand nommé Charlemaigne. 

Qui en ſon temps acheua & miſt à fin maint haut faits:

 & mainte grãde entrepriſe par la grace que noſtre Seigneur luy auoit donnee en ce monde trãſitoire. 

Car auec ce que Dieu luy dõna ceſte grace d’auoir le ſens & cõner à fin ſes nobles entreprinſes, maint nobles Princes, & Barons, parquoy il entreprint à duite de ce faire, il luy enuoya pour luy ayder à conduire, & mel’ayde d’eux, & de leurs grand' forces auec les grandes proueſſes dont noſtre Seigneur les auoit garnis qu’il conquiſt les Allemaignes:

 l'Eſclauonnie:

les Eſpaignes, & vne partie d’Affricque, & Saxoine, où il euſt moult à ſouffrir, mais en la parfin par l’aide de fes nobles Barons, & ſa noble cheualerie, il les ſubiugua & miſt à plaine deſconfiture, & fut courõné de la couronne du ſainct Empire de Rome. 

La renommee de luy,& de ſa noble & vaillante cheuallerie s’eſtendit d’Orient iuſques en Occident:

 tellemẽt qu’à touſiours mais en ſera perpetuelle memoire comme cy apres pourrez ouyr. 

Comment l'Empereur Charlemaigne, requiſt à ſes Barons qu’ils vouſiſſent eſlire l'vn d’eux pour gouuerner ſon Empire. 

I L aduint qu’apres celuy temps que le treſnoble Empereur Charlemaigne, euſt perdu ſes deux treſchers nepueux Roland & Oliuier, & pluſieurs autres Barons &cheualliers en la treſpiteuſe & doloreuſe, & terrible bataille, qui fut à Rõceuaux là où il y eut ſi grand' & ſi piteuſe perte que tous les douze pairs de France, y moururent excepté le bon duc Naymes de Bauieres, vn iour que le noble Empereur tenoit court planiere en ſa noble cité de Paris, en laquelle y anoit maint Ducs, Comtes, & Barons, que filz nepueux,& parens:

 qu’eſtoyent des treſnobles princes dernierement morts, & piteuſement occis:

 en la bataille deuant dicte par le pourchas, & grande trahiſon qui auoit eſté faicte, & machinee par le Duc Ganelon:

le noble Empereur qui toufiours deſpuis eſicit en dueil, enſoucy & eſmoy:

pour le grãd ennuy & deſplaiſir qu’il auoit eu de la deſſudicte perte, & auffi pource que deſia eſtoit fort affoibly pour le grand aage en quoy il ſe ſentoit. 

Quand ſe vint que le Roy, les princes & barons eurent diſné, le noble Empereur de France, appella ſes barons qui la furent 

Et s’aſſiſt ſur vn banc richement paré & accouſtré, aupres de luy eſtoyẽt aſſis les nobles barons & cheualiers, & alors appella le duc Naymes, & luy diſt:

 Sire duc Naymes, & vous tous mes barons qui cy eſtes preſens, aſſez ſcauez le grand temps & eſpace que i’ay eſté Roy de France, & Empereur de Rome,lequel tẽps durant ay eſté ſeruy & obey, de vous tous dont ie vous en remercie:

& en rens graces & louanges à Dieu mõ doux createur, & pource que certainement ie ſcay que ma vie par cours de nature ne peut eſtre de lõgue duree, pour ceſte cauſe principallemẽt vous ay auiourd’huy icy faict venir pour voꝰ dire ma volonté laquelle ſi eſt, que tous vous prie, & tres humblement requiers qu’enſemble vueillez aduiſer lequel de vous pourra où voudra auoir le gouuernemẽt de mõ royaume, car plꝰ ne puis porter le trauail & peine du gouuernemẽt d’iceluy, car ie vueil d’icy en auant viure le demeurant de mon aage en paix, & ſeruir Dieu noſtre Seigneur:

 pourquoy tant comme ie puis ie vous prie tous qui icy eſtes qu’à ceſte choſe vueillez aduiſer lequel de vous y ſera le plus ydoine. 

Or vous ſçauez tous que i’ay deux fils c’eſt afſauoir Loys qui trop eſt ieune, & Charlot que i’ayme moult & eſt aſſez en aage pource faire, mais ſes mœurs & conditions ne ſont point d’auoir le gouuernemẽt de deux ſi nobles Empires comme le royaume de France & le ſainct Empire de Rõme, car vous ſçauez qu’vn iour qui paſſa il ne tint pas à luy que par ſon orgueil mon royaume ne fut en bransle d’eſtre deſtruict & que ie n’euſſe à vous tous la guerre. 

Quand par ſa grãde felonnie il occiſt Baudoin le fils du bon Ogier le Dannoys, dont tant de maux en ſont aduenus que iamais ne ſera heure qu’il n’enſoit memoire:

parquoy tãt que ie viuray ie ne pourray ne ne voudray conſentir qu’il en ait le gouuernement iaçoit ce qu’il en ſoit le vray heritier, & qu’apres moy il doiue auoir la ſeigneurie, ſi vous prie tous d’aduiſer ce que i’en dois faire. 

De la concluſion & reſponce que firent les barons. 

Et du mauais Conte Amaury de la haulte fueille, & du conſeil qu’il bailla au Roy à l'encontre des deux enfans du duc Seuin de Bordeaux dõt grãt meſchef en aduint, & du bõ cõſeil que le duc Naymes bailla à l’Empereur. 

Lors le Duc Naymes & tous les barons ſe mirent enſembe à vn coing du Palais,où ils furẽt longue eſpace, mais en fin conclurẽt tous d’vn accord que à Charlot laiſné fils du Roy, appartenoit le gouuernement des deſſuſdits A le ils s’eſtoient tous arreftez de laquelle choſe l’Empereur fut moult ioyeux, fi appella royaumes:

 ſi retournerent deuers le Roy, & luy dirẽt la concluſiõ ſur laquelſon fils, auquel il ſiſt moult de belles remõſtrances deuãt les barõs qui la eſtoyent. 

Mais ainſi qu’en ces parlers eſtoyent, s’auança vn felõ traiſtre qui moult grand audiuit auoit entour ledict Roy, & meſmement auoit Charlot en gouuernement,& ne faiſoit ledit Charlot que parluy, & auoit nõ le cõte Amaury de Haute fueille, lequel eſtoit fils d’vn des nepueux du traiſtre Gannelõ, il s’eſcria & diſt ha noble Empereur dõt vient ce que tãt vous haſtez de bailler terres à gouuerner à Charlot voſtre fils, ne voꝰ haſtez encore:

 mais pour l’eſprouuer & voir ſon gouuernement, donnez luy vne terre qui eſt voſtre dõt vous n’eſtes point ſeruy ne honoré. 

Laquelle tiennẽt deux treſ orguilleux garçons qui depuis ſept ans paſſez ne vous ont voulu ne daigné ſeruir:

ne depnis que leur pere le duc Seuin mourut ne vous ont voulu faire obeyſſace, laiſné à non Huon & l’autre Girard,ils tiennent Bordeaux, & tout le pays d’Acquitaine, leſquels n’ont de vous daigné releuer leur terre. 

Sire, ſi gẽs me voulez bailler ie les ameneray priſonniers en voſtre palays, ſi en pourrez faire à voſtre volonté,& la terre qu’ils tiennent donrez à Charlot voſtre fils Amaury ſe diſt l’Empereur, bon gré vous ſçay de ce que de ceſte choſe m’auez aduerty.Ie vueil que prenez de voz meilleurs amis,&auec ce vous bailleray trois mille cheualiers bien esleuz, & moult eſprouuez en guerre,que vous menerez auec vous, & vueil que vous m’admeniez les deux enfans de Seuin, c’eſt aſſauoir Huõ & Girard, leſquels par leur orgueil de moy ne tiennent compte. 

Q Vant je duc Naymes qui la eſtoit preſent entendit les parolles que Amaury auoit mis auant, & qu’il veoit que l’Empereur Charlemaigne s’eſtoit conſenty & encliné à faire ce qui luy auoit eſté dit par Amaury il marcha auant moult fierement en regardant Amaury & diſt tout haut, Sire, grand mal & grãd peché faictes de ſi toſt croire gens que vous ſcauez que pas ne vous ont eſté certains ne loyaux.Sire, le duc Seuin vous à ſeruy tout ſon temps bien loyaument, n’oncques ne fiſt choſe parquoy deuiez desheriter ces enfans:

la choſe pourquoy ils ne vous ſont venus ſeruir n’eſt autre fors qu’ils ſont ieunes, & auſſi la mere qui les ayme les laiſſe enuis deſpartir pour la grand' ieuneſſe en quoy ils ſont. 

Mais, Sire, ſi vous me voulez croire pas ne ſerez ſi haſtif de leur oſter leur terre. 

Ains ferez cõme noble Prince doit faire pour l’amour de leur pere, qui ſi loyaumẽt vous à ſeruy:

 vous enuoyerez deux de vos cheualiers par deuers leur mere, leſquels luy diront de par vous que ſes deux enfans vous enuoye en voſtre court pour vous ſeruir & vous faire hõmaige, & ſe choſe eſt que ce ne vueille faire n’obeyr à vous, alors aurez iuſte cauſe d’y pouruoir,laquelle choſe ie ſcay de certain que tantoſt la Ducheſſe les vous enuoyera car la lõgue attẽte qu’ils ont faicte de venir vers vous n’eſt q̃ pour l’amour que la dicte mere ha à ſeſ dicts enfans. 

Comment l'Empereur Charlemaigne enuoya deux cheualiers vers la ducheſſe de Bordeaux luy dire que ſes deux enfans luy enuoyaſt en ſa court. 

Q Vand l'Empereur Charles eust ouy parler le duc Naymes, il luy diſt Sire duc Naymes,ie ſcay de certain que le duc Seuin nous ſeruit loyaument, & que la raiſon que auez dicte & proposé eſt iuſte. 

Et pource i’octroye qu’ainfi en ſoit faict comme vous m’auez icy dict. 

Sire, ce dict le duc, de ce vous remercie. 

Alors incontinent le roy fiſt mander deux cheualiers auſquels il chargea qu’ils allaſſent iuſques à Bordeaux pour faire le meſſage à la ducheſſe, & aux enfans du duc Seuin, laquelle choſe ils firent & s’en partirent de Paris ſans arreſter plus haut d’vne nuict en vne ville iuſques à ce qu’ils furent arriuez à Bordeaux, & incontinent qu’ils furent arriuez ils monterent an palais là où ils trouuerent la ducheſſe qui ne faiſoit que ſe leuer du diner qui deſia eſtoit aduertie de leur venue,elle vint haſtiuement à l’encõtre d’eux accõpaignee de Huõ ſon fils, qui cheminoit de coſté elle,& Girard qui plus ieune efoit venoit apres vn eſpreuier ſur ſon poing. 

Quãd les meſſagers apperceurent la ducheſſe & ſes deux enfans qui moult eſtoyent beaux:

ils ſe mirẽt à genoux & ſaluërent la ducheſſe & ſes deux fils de par le Roy Charlemaigne, & dirẽt. 

Dame par deuers vous noꝰ enuoye. noſtre Empereur Charles qui par nous vous mãde ſalut hõneur & amitié. 

Quãd la noble Dame entendit & veit qu’ils eſtoyẽt meſſagers au noble Empereur Charles,elle s'auãça & leur miſt les bras au col. 

Si leur diſt que les tresbiẽ fuſſent venus. 

Dame dirẽt les meffagers, l’Empereur nous à icy enuoyez par deuers vous, & vous mãde que vous luy enuovez vos deux fils pour le ſeruir en ſa court car peu en y à en ce royaume que tous ne ſoyent venus à ſon ſeruice excepté vos fils. 

Puis vous ſçauez dame, que le pais que vous tenez lequel appartiẽt à vos enfans eſt tenu de l’Empereur Charlemaigne, à cauſe de ſon rovaume de France, il ſe dõne moult grãd’merueilles q̃ pieça ne les luy auez enuoyez pour eſtre à ſon ſeruice ainſi que font les autres ducz & princes:

parquoy dame il vous mãde q̃ pour voſtre bien, & conſeruatiõ de voſtre terre vous les enuoyez par deuers luy, ou en faute de ce ſachez pour certain qui vous oſtera la terre que vous tenez, & la donnera à Charlot ſon fis, & pource dictes nous voſtre bonne volonté. 

De la reſpõce que fiſt la ducheſſe de Bordeaux aux meſſagers de l'Empereur Charlemaigne. 

Q Vand la dame euſt entendu les meffagers elle leur reſpondit moult doucement & leur diſt Seigneurs, ſachez que la demeure que i’ay faict de les auoir ennoyez à la court du Roy pour le ſeruir comme de raiſon eſt:

à eſté pource qne ſi ieunes les voyoie. 

Et auſſi eux pour l’amour du duc Seuin leur pere, & pource auſſi que ie ſcay certainement que mon droicturier ſeigneur l’Empereur Charlemaigne aymoit le duc Seuin de bõne amour, & que iamais aux enfans ne ſe voudroit courroucer. 

Icelles choſes ont eſté les principalles cauſes pourquoy plus toſt ne les ay enuoyez par deuers luy pour le ſeruir. 

Meſſeigneurs ie vous prie en tant qu’il m’eſt poſſible que vers l’Empereur & vers tous les nobles barons de la court, vueillez prier que moy & mes deux enfans tiennent pour excuſez, car la coulpe en eſt du tout à moy, & non pas à eux. 

Alors Huon marcha auãt & diſt à ſa mere la ducheſſe, dame ſi voſtre plaiſir euſt eſté pieça nous y deuſſiez auoir enuoyez,voire frere ce fiſt Girard, car tous deux ſommes aſſez grãds pour eſtre cheualiers. 

La dame regarda les deux enfãs en larmoyãt & dit aux meſſagers:

ſeigneurs vous retournerez vers le Roy, mais voꝰ repoſerez ceſte nuict en mon palais,iuſques à demain, où iuſques à ce que bõ vous ſemblera,puis à voſtre retour recommanderez moy, & mes deux enfans à la bonne grace du Roy, & des barõs & cheualiers, & entre les autres me ſaluerez le duc Naymes à qui mes enfans ſont prochains parens:

& luy direz que pour l’amour du duc Seuin, il les ait pour recommãdez. 

Dame dirent les meſſagers:

n’en avez doubte aucunement, car le duc Naymes eſt preu d’homme & loyal cheualier, iamais ne voudroit eſtre en lieu où mauuais iugemẽt fut faict.La ducheſſe cõmanda à ſes deux enfans qu’aux meſſagers du Roy fiſſent bõne. chere, & qu’on les menaſt en leurs chambres pour eux aller repoſer,laquelle choſe ils firent & furent feſtoyez & ſeruis ainſi qu’il appartenoit:

 puis quand ce vint le lendemain matin ils retournerent au palais, où ils trouuerẽt la ducheſſe, & ſes deux enfans,leſquels moult humblement ſaluërent la dame.Quant la ducheſſe les viſt, elle appella Huon & Girard ſes fils, & leur diſt. 

Enfans, en la preſence de ces deux cheualiers ꝗ cy ſont ie,veux q̃ dedãs Paſques vous en alliez par deuers noſtre ſouuerain ſeigneur le noble Empereur Charlemaigne:

 & quãt voꝰ ſerez en court ſeruez le comme voſtre ſouuerain ſeigneur, loyaument cõme deux bons vaſſaux doiuent faire, ſoyez diligens de le ſeruir, & de luy eſtre loyaux,accõpaignez vous de tous nobles hõmes que vons verrez bien condictiõnez,ne ſoyés iamais en lieu où mauuaiſe parolle ſoit dicte où mauuais cõſeil baſty, fuyez la cõpaignie de gens qui n’ayment point hõneur ne verité, n’ouurez voz oreilles pour ouy n’eſcouter menteurs,rapporteurs, où flateurs, hãtez ſouuẽt l’Egliſe, & dõnez pour Dieu largement:

ſoyez larges & courtois, dõnez aux pauures cheualiers, fuyez la compagnie des iangleurs & tous biẽs vous en aduiendrõt. 

Ie veux qu’à ces cheualiers ſoyẽt donnez à chaſcun vn deſtrier, & vne riche robbe cõme il appartiẽt aux meſſagers d’vn ſi noble Empereur cõme eſt le Roy Charlemaigne, &auec ce veux qu’à chaſcun d’eux donniez cens florins. 

Dame ce diſt Huõ,puis qu’il vous vient à plaiſir volõtiers le ferõs Alors les deux enfans firent amenet deuãt le palais deux moult beaux deſtriers ſi les firent preſenter aux deux cheualiers & leur baillerent à chaſcun vne moult riche robbe, & à chaſcũ cent florins, deſquels dons les meſſagers furent grandemẽt ioyeux, & en remercierent la ducheſſe, & les deux enfans:

& dirent tout haut que ceſte courtoiſie leur ſetoit vallable au tẽps aduenir:

iaçoit ce que biẽ ſcauoyent ce leut eſtoit faict pour l'honneur du Roy, toutesfois ils prindrent congé de la ducheſſe, & de ſes deux fils, puis s'en partirẽt ſi neceſſerẽt de cheuaucher iuſques à ce qu'ils vindrẽt à Paris, où ils trouuerẽt l'Empereur en ſon palais lequel eſtoit aſſis entre les barons.Le Roy les apperceut & corneut, & tãtoſt les appella & auant qu’ils euſſent loiſir de parler leur diſt, que biẽ fuſſent venus:

ſi leur demanda s’ils auoyẽt eſté à Bordeaux, & s’ils auoyẽt parlé à la ducheſſe, & aux deux enfans du duc Seuin, & s’ils le viendroyent ſeruir en ſa court, Sire dirẽt les meſſagers nous auõs eſté à Bordeaux, & faict voſtre meſſage à la ducheſſe, laquelle nous à moult humblement recueillis & faict grand’ feſte, quant elle nous euſt ouys parler & qu'eſtions vos meſſagers elle ne ſcauoit quelle chere nous peuſt faire,ſi nous dit que la la longue attente qu’elle auoit faicte, de non auoir enuoyé ſes deux fils à voſtre court:

 eſtoir pour la cauſe de leur ieuneſſe. 

En vous ſuppliãt treshũblement qu’elle & ſes deux fils ayez pour excuſez. 

Et qu’à ceſte prochaine Paſques, les vous enuoyera tous deux. 

Sire, les deux enfans ſont ſi tres beaux qu’il n’eſt nul qu’à les regarder ne print plaiſir.Par eſpecial Huon laiſné eſt tãt beau, & ſi bien formé, que nature n’y ſcauroit qu’amander. 

Et auecques ce Sire, pour l’amour de vous nous ont dõné à chaſcun de nous vn moult beau deſtrier. 

Et à chaſcun vne moult riche robbe, & cent florins d’or.Sire je bien, la valeur, la courtoyſie qui eſt en la ducheſſe & aux enfans:

ne vous ſcauroit nul racompter.Si vous ſupplie la ducheſſe & les deux enfans q̃ touſiours les vueillez auoir en voſtre bõne grace.

Et que l’'attente qu’ils ont faict de venir vers vous leur vueillez pardonner. 

Comment l'Empereur Charlemaigne, fut content du rapport qui luy fut faict par les deux cheualiers des deux enfans du Duc Seuin. 

Et comment le conte Amaury le traiſtre ſe vint plaindre à Charlot le fils du Roy. 

Q Vand l’Empereur euſt ouy parler ſes meffagers il fut moult ioyeux, & diſt, touſiours ay ouy dire que de bon ante vient bon fruict:

ie le dis pour le duc Seuin, qui en ſon temps fut vaillant & tresloyal cheualier. 

Et à ce que je voy &oys dire les deux enfans reſſembleront leur bon pere,ie voy qu’ils ont receu mes meſſagers moult honnorablement & en grand’reuerence, ſi leur ont faict de grans dons qui leur ſera vallable, car ia ſi toſt ne ſeront venus qu’en deſpit de ceux qui parler en voudront ie leur feray tant de biens:

s’ils le deſſeruent q̃ ce ſera exemple à tous de bien faire.Car ie les feray pour l’amour de leur pere de mon plus priué conſeil. 

Alors l’Empereur regarda le duc Naymes,& luy diſt. 

Sire duc touſiours voz parens ont eſté bons,loyaux, & certains,ie veux que le conte Amaury,ſoit banny de ma court.Car oncques luy ne ſon lignaige ne furent faicts pour bõ conſeil donner Sire, ce diſt le duc Nay mes,ie ſcauoye aſſez que l’attente que les deux enfans du duc Seuin, faiſoyent n’eſtoit ſinon pour la ieunneſſe en quoy leu mere les ſentoit Quand le conte Amaury euſt ouy le Roy qui ainſi eſtoit troublé enuers luy, il fut moult dolẽt ſi ſe departit tout ſecrettement de la court, & fiſt ſerment qu’il pourchaſſeroit aux deux enfans du duc Seuin, vn tel broüet,dont tous deux en mourront à douleur, & que tant feroit que France ſeroit en triſteſſe. 

Il s’en vint en ſon hoſtel dolent, & courroucé, & quãd là fut venu il alla pẽſer & ſonger, la maniere comment il pourroit venir à chef de ſon entreprinſe, il ſe partit de ſon hoſtel, & s’en alla vers Charlot pource qu’il ſe ſentoit treſpriué:

 il le trouua ſcant ſur vne moult riche couche où il deuiſoit auec vn ieune cheualier. 

Amauty tout en plourant auec vn viſage moult piteux & les yeux plains de larmes, entra dedans la chãbre & ſe miſt à genoux deuant Charlot qui en euſt grand' pitié. 

Quant en ce point il le veit Charlot, le redreſſa,& luy demanda pourquoy il demenoit tel dueil,ne ꝗ pouuoit auoir eſté l’homme qui ainſi l'auoit courroucé,ſire ce diſt Amaury ie le vous diray:

verité eſt que les deux enfans du duc Seuin de Bordeaux doiuent venir en court. 

Et comme i’ay ouy dire que le Roy à dit qu’à leur venue il les fera ſes priuez conſeillers, & ne ſera nul qui iamais autour du Roy peuſt riens gaigner ne proffiter en riens.

Et ne puis voir s’ainſi eſt qu’ils y viennent que par iceux ne ſoyent enchaſſez tous ceux qui à preſent y ſont:

 &que auant qu’il ſoit deux ans ils n’ayent le meilleur quartier dudict royaume de France, & vous meſmes ſi les y ſouffrez,& ils peuuent nullement, ils vous ferõt mal vouloir de l'Empereur Charlemaigne voſtre pere.A Sire ie vous prie que à ce beſoin me vueillez ayder,car le temps paſſé ledict Seuin leur pere, à grand tort, & mauuaiſe cauſe, & par grãd trahiſon m’oſta vn tresfort & puiſſant Chaſteau, qui eſtoit mien ſans ce que oncques luy euſſe fait deſplaiſir.Sire vous me deuez ayder à mon beſoin. 

Car ie ſuis de voſtre lignage de par la noble Roy ne voſtre mere. 

Vant Charlot eut entendu le conte Amaury,il luy demanda en quelle maniere il Q de mes parẽs, & vous me baillerez auec moy ſoixante cheualiers biẽ armez:

ſi me metluy pourroit aider. 

Sire diſt Amaury ie le vous diray, i’aſſembleray des meilleurs tray en chemin pour eſtre au deuant des deux garçons, & mettrons noſtre embuſche en vn petit boys qui eſt à vne lieüe de Montlehery, ſur le chemin d’Orleans, par où ils viendront,ſi leur courrons ſus & les mettrons à mort que ia nul n’en ſcaura parler. 

Et quant on le ſcauroit,ores qui eſt celuy qui à l’encontre de vous en voudroit mettre le heaume en la teſte?

 Amaury,ſe dit ledit Charlot,ceſſez & appaiſez voſtre dueil, car iamais n’auray ioye en mon cœur iuſques à ce que des deux garçons ſoyez vengé. 

Allez diſt Charlot appreſter vos gens & ie feray appreſter les miens de mõ coſté, & iray auec vous pour venir plus toſt à de la beſongne. 

Quãd Amaury ouyt Charlot qui ſi liberalemẽt luy octroya ſon ayde, & que luy meſmes y vouloit eſtre en perſonne, il l’en remercia & l’embraſſa par la iambe luy cuydãt baiſer ſon ſoulier, mais Charlot ne le voulut ſouffrir & le releua,& luy diſt, Amaury baſſez vous & mettez peine q̃ noſtre beſongne puiſſe venir à bõne fin.Amaury ſe departit de Charlot,moult ioyeux de ce qu’ainſi auoit beſongné il ne ceſſa toute la nuict, & le lendemain d’aſſembler des gens de ſes plus prochains amis. 

Et quand ce vint le ſoir il vint vers Charlot, qui deſia eſtoit preſt luy & ſes gens:

 & au plus celeément qu’ils peurent ſe departirent ainſi comme à l’heure de minuict, de la ville de Paris,tous atmez, & ne ceſſerent iuſques à ce qu’ils vindrent. au lieu qu’ils anoyent esleu pour attendre les deux enfans.A tant vous lairray à parler d’eux, & retourneray à parler des deux enfans Huon & Girard. 

Comment les deux enfans du duc Seuin de Bordeaux, prindrent congé de la ducheſſe leur mere. 

Et außi comment en leur chemin ils acconſuyuirent le bon Abbé de Clugny leur oncle, qui s’en alloit à Paris,par deuers le noble Roy Charlemaigne. 

Ien auez ony par cy deuant comment les meſſagers du Roy, ſe partirent de Bordeaux, & laiſſerent les deux enfans qui ſe mettoyẽt en point pour venir B en court leſquels moult richement s'appreſterent & bien furent garnis de tout ce qu’il leur eſtoit beſoin tant d’or d’argẽt que de riches draps de ſoye, ainſi comme à leur eſtat appartenoit,puis aſſemblerent les barons dudit pays, auſquels ils recommanderent leur terres, pays & ſeigneuries, & esleurẽt dix cheualiers:

& quatre conſeillers pour mener auecques eux :

 pour eux ayder à gouuerner. 

Apres mãderent le preuoſt de Geronuille,qui s'appelloit Guire, à qui ils recommanderent tout le faict de la iuſtice, puis quant Huon & ſon frere eurent faict & eſleu ceux qui auec eux vouloyent mener ils prindrent congé de la ducheſſe leur mere & des barons du pais qui pour eux plorerent tous bien effondement. 

Laquelle choſe ils auoient bien occaſion de faire & encores plus largement qu’ils ne firent, & s’ils euſſent ſceu & congneu la pitoiable aduanture & encombrier qui leut eſtoit à aduenir iamais eux ne la ducheſſe ne les euſſent laiſſé partir, car tãt de meſchef en aduint que pitoiable choſe ſera de louyr racompter ainſi les deux enfans ſe departirent en baiſant leur mere laquelle ilz laiſſerent moult tendrement plorant &ainſi monterent a cheual eux & leur compagnie, & en paſſant par les rues de la ville ouyrent le peuple qui demenoit grand dueil pour leur departement,& en plorant diſoient, Dieu les vueille conduire:

 duquel pleut & lamentations les enfans ne ſçeurent auoir le couraige ſi ferme qu’ils ne gettaſſent pluſieurs ſouſpirs & au departir de la ville maintes larmes furent plorees tant d’eux comme du pauure peuple ꝗ auoit moult grand regret de leur departemẽt.Quand les enfans eurent vn peu cheminé, & leur dueil fut vn peu appaiſé Huõ appella sõ frere Girard & luy diſt mõ frere nous allons en court ſeruir le Roy, & pource auons cauſe de nous reſiouir, ie vous prie que nous deux chantons vne chanſon pour nous eſueiller, frere dit Girard ie nay point le cœur ioyeux pour chãter ne faire feſte. 

Car iay ennuyt ſongé vn merueilleux ſonge, aduis m’eſtoit que trois Lyepars m’aſſaillerent & qu’ils m’auoient tiré le cœur hors du ventre, mais vous eſchappiez ſain & ſauf & vous en retourniez arriere.Parquoy mon frere mon amy ſe il vous venoit à voſtre bon plaiſir nonobſtant mon ſonge que ie tiẽs pour dãgereux paſſaige, ie vous voudroye bien prier que nous en retournions à Bordeaux par deuers la ducheſſe noſtre mere,qui de noſtre retour aura grande ioye. 

Fre re ce dit Huon ne plaiſe à Dieu que pour ſonge nous retourniõs, car à tout iamais nous ſeroit reproche & honte, iamais ne retourneray à Bordeaux,iuſques à tant que i'auray veu le Roy dont on parle tant:

mon treſdoux frere ne vous eſbahiſſez en riens,ains faictes bonne chere & ioyeuſe noſtre ſeigneur leſus Chriſt nous garentira & conduira à ſauuement, adonc exploicterent les deux freres de cheuaucher nuict & iour, tant que de loing ils apperceurẽt l’Abbé de Clugny,qui auoit en ſa compagnie trente hommes. 

Lesquel s'en alloit en la court du Roy Charlemaigne. 

Lors que Huon apperçeut la compagnie il appella Girard ſon ftere & luy diſt ie voy la gens de religion qui tiennẽt le chemin de Paris.Ia ſçauez vous qu’au A departir la ducheſſe noſtre mere nous chargea que touſiours nous miſſions en bonne compagnie. 

Et pource nous eſt bon de nous haſter pour les accon ſuiuir. 

Frere ce dit Girard voſtre bon plaiſir ſoit faict, ſi exploicterent tant qu’ils les attaingnirẽt. 

L’abbé de Clugny regarda ſur dextre ſi choiſir les deux enfans qui exploicterent pour le accõſuiuir,il s’arreſta tout coy ſi choiſiſt Huon qui deuãt cheuauchoir. 

Huon leſalua moult humblement, & l’Abbé luy rendit ſon ſalut,& luy demanda ou ſi haſtiuement alloyent cheuauchant, ne dont ils venoyent ne qui fut leur pere, & dont ils eſtoient. 

Sire ce diſt Huon puis qu'ils vous vient à plaiſir de le ſçauoir, le duc Seuin de Bordeaux nous engendra tous deux, & à ſept ans qu’il treſpaſſa.

Et veez cy mon frere qui eſt mainſné de moy.Si allons en la court du noble Roy Charlemaigne pour releuer de luy noz terres & noz pays. 

Car il le nous à mandez par deux nobles cheualiers, & certes grand doubte auons qu’en ce chemin n’avons quelque encombrement. 

Quant le bon Abbé eut entendu qu’ils eſtoyent filz du duc Seuin, il fut bien ioyeux & en ſigne de vraye amytié il les accolla l'vn apres l'autre, puis il leur dit, enfans ne faicte quelque doubte que au plaiſir de noſtre ſeigneur ie vous conduiray ſains & ſauues iuſques a Paris, car le duc Seuir. voſtre pere eſtoit mon couſin germain parquoy je ſuis tenu à vous ayder, ſi ſçachez que ie ſuis du grãd cõſeil du Roy Charlemaigne, & s’il y a nul quel qui ſoit qui alencontre de vous ſe vueille eſmouuoir, de mon pouuoir ie vous ayderay & & conſeilleray, ſi pouuez cheuaucher ſeurement auecques moy. 

Sire ce dit Huon ie vous remercye, & ainſi en parlant de vnes choſes & d’autre les deux enfans cheuaucherent auecques l’Abbé de Clugny leur parent, & vindrent ceſle nuict geſir à Montlhery, puis, le lendemain ſe leuerent au matin & apres la meſſe ouye monterent à cheual & furent en tout quatre vingtz cheuaux.

Et cheuaucherent tant qu’ilz arriuerent dedans vn petit bois auquel eſtoient en embuſche Charlot & le Cõte Amaury, lequel cogneut tãtoſt Huõ, & Girard qui cheuauchoyent deuãt dont il fut moult ioyeux:

il vint deuers Charlot & luy dit. 

Sire tẽps eſt que du dõmaige que me feiſt le duc Seuin ſoit vengé ſur ſes enfans, leſquels ie voy preſentement venir ſe tout maintenant ne ſont occis par noꝰ,pas ne ſommes dignes de tenir terres:

car ſachez auſſi que par leur mort ſerez Sire de Bordeaux, & de toute la duché d’Acquitaine. 

Comment Charlot par le conſeil du conte Amaury ſaillit hors de l’embuche où ilz s'estoient mis & vint courir deſſus Girard le frere de Huon & le porta par terre nauré moult villainement,dont Huon fut moult dolent. 

Q Vant Charlot entendit le cõte Amaury il s'afficha ſus ſes eſtriers & print vne lance, dont le fert eſtoit moult trenchant ſi ſaillir bors du bocquet, & Amaury voyant que Charlot s’eſtoit departy,il ſe tyra dehors du chemin & dit à ſes gẽs laiſſez aller Charlot, ia n’eſt beſoin que nulz y aille q̃ luy,ainſi diſoit ledict mauuais traiſtre,car il ne deſiroit aultre choſe que l’vn des deux enfans Seuin occiſt Charlot parquoy ilz fuſſent deſtruitz les accuſant de meurtre, parquoy il peut parue nir à ſa damnable intention, Charlot s’en vint tout le pas al’encõtre des deux enfans du duc Seuin, & l’Abbé de Clugny qui auſditz enfans ſi deuiſoit:

 il regarda & vit Charlot qui eſtoit armé venant contre eux le petit pas:

 d’autre part regarda deuers le bocquet ſi choiſit que tout eſtoit plain de gẽs armez il s’arreſta & appella Huon & Girard en leur diſant, mes nepueux ie aperçoy en ce bocquet vn cheualier deuant moy tout armé & Ie bois plain de gens ie ne ſçay qu’il vont querant. 

N’auez vous à nul homme faict tort pour Dieu ſi vous ſentez que ayez fait ou detenu à aucun choſe que pas ne ſoit voſtre mettez vous deuant & allez faire raiſon & vous offrir de l’amender.Sire ce dit Huon de Bordeaux,ie ne ſçay homme viuant au monde à qui moy ne mon frere ayons faict aucũ deplaiſir:

ne de ꝗ nous ſoiõs haïs,lors Huõ appella ſon frere Girard & luy dit mõ frere departez voꝰ dicy,ſi allez à l’ẽcõtre de ce cheualier qu’icy viẽt ſçauoir quelle choſe il luy plaiſt.Frere cedit Girard ie le feray volẽtiers, incõtinẽt il brocha le deſtrier des eſperõs alẽ cõtre de Charlot filz de Charlemaigne & luy demãda ſi aucune choſe luy plaiſoit auoir ou s’il eſtoit garde du chemin ou du paſſaige,parquoy ilz d’euſſent aucun tribut & que preſtz eſtoient de le payer,adonc Charlot luy reſpondit moult fierement & orguilleuſement en luy demandant qu'il eſtoit.Girard luy reſpondit Sire,ie ſuis de la cité de Bordeaux filz du noble duc Seuin,à qui noſtre ſeigneur face pardon.

Et cy apres vient Huon mon frere laiſné & allons à Paris en la court du Roy Charlemaigne pour releuer noz terres & noz fiefz,& pour le ſeruir en ce qu’il nous voudra commander, s’ils eſt nulz qui riens nous ſache demander vienne à Paris nous luy ferons raiſon. 

Taiſtoy ce dit Charlot vueillez ou non i'auray raiſon,de ce que Seuin tõ pere me tollit, car il eut trois ment vous vous ſentez. 

Frere ce dit Girard ie me ſens moult nauré ne ſcay ce vif en pourray eſchapper,penſez de vous,car de moy n’en eſt riẽs fuyez vous en d’icy ia pouuez veoir que ce boys eſt tout plain de gens,tous ſont armez & n’attendent autre choſe que de vous occire & mettre à mort cõme ils ont faict moy.:

 Comment Huon de Bordeaux fut dolent quant il ueit ſon frere Girard ainſi nauré, & commene il occiſt Charlot. 

Et comment il vint deuant le Roy à Paris lequel il appella de trahyſon. 

Vant Huon entendit ſon frere il en eut moult grand pitie, & dit & iura que mieux aymoit mourir qu’ainſi s’en partir ſans l’auoir vengé ne que ia à Dieu ne plaiſe qu’il en eſchappe iuſques à ce qu’il ait occis celuy qu’ainſi en ce Q point la mis. 

Alors brocha des eſperons apres Charlot qui s’en retournoit au boys pour ſoy embuſcher auecques les autres:

mais Charlot qui toſt apperçeut & ſentit Huon qui apres luy venoit le ſurattendit en le regardant moult fierement,Huõ que toſt l’euſt acconſuiuy ſi s’eſcrya à haute voix & luy diſt,vaſſal qui es tu qui as occis mõ frere ne dõt es tu né.Charlot luy reſpondit,& dit qu’il eſtoit né d’Allemaigne,& filz au duc Thierry,Huon cuyda qu’il dit vray pource que Charlot auoit vn eſcu deſcõgneu & autre qu’il ne deuoit porter. 

Vaſſal ce dit Huon Dieu te doint encombrier pourquoy n’a quelle cauſe as tu mõ frere occis. 

Alors ledict Charlot luy reſpõdit moult fieremẽt ton pere le duc Seuin m’oſta iadis troys de mes chaſteaux deſquelz oncques ne me voulut faire droict.

Et pource ay ie occis ton frere & auſſi feray ie toy. 

L Ors Huon par moult grand yre luy dit faux & deſloyal meurtrier,ennuyt vous mõ ſteray la douleur que m’auez faicte.Charlot reſpõdit à Huon garde toy de moy ie pay mon mãteau autour de mon bras ſi tiray mon eſpce laquelle ie leuay à deux mains & ainſi qu’il paſſoit pour parfournir ſon poindre ie luy en donnay vn ſi treſmerueilleux:

 coup que ie le pourſendis iuſques aux dens, dont il cheut mort eſtendu à la terre ie ne ſçay qu’il eſt, mais quel qu’il ſoit ie l’ay occis, & s’il eſt nul que aucune choſe m’ẽ vueille demander vienne droict en voſtre court Royalle par deuant voz Pairs la ſeray preſt de toute raiſon faire, s'il eſt trouué par iugement que grand tort ayons, ie ne ſçav, qui eſt le chaualier, mais depuis que ie leuz occis & que ie m’en ſuis reuenu & rapporté mon frere & mis ſur le deſtrier du cheualier mort,& que i’eux t’attaint l’Abbé de Clugny mõ oncle en cheuauchant regarday derriere moy. 

Si choiſy ceux qui dedans le bocquet eſtoyent embuſchez dont par deuãt les autres,auoir vn cheualier qui ſur le col de ſon deſtrier apportoit le cheualier mort,bien ſçay que ſe venus ne ſont bien toſt ſeront icy. 

Quant le Roy Charle maigne entendit Huon il ſe donnoit grand merueilles qui pouuoit eſtre le cheualier que mort eſtoit:

& dit à Huon ſachez de verité que ie vous enferay raiſon, & ne ſçay auiourdhuy ſi grand en mon Royaume quel qu’il ſoit que s’attain dre le puis du cas de ſa trahisõ faicte par aguet à pẽſee que ie ne le face mourir de malle mort,car la choſe me touche trop pres,quand à ma ſeureté, & à mon mãdemãt veniez pour moy ſeruir. 

Alors le Roy commanda que Girard fut mené en la meilleure chambre de ſon palais, & qu’il fut moult bien penſé, laquelle choſe au commandement du Roy fut faicte. 

Comment Charlot fut apporté mort deuant le Roy Charlemaigne, & du grant dueil qu’il en demena.

Et comment le comte Amaury encoulpa Huon de Bordeaux de la mort de Charlot, pourquoy le Roy Chrlemaigne luy voulut courir ſus, & du conſeil que le bon duc Naymes de bauiere bailla au Roy. 

Vant Huon de Bordeaux, & le bon Abbé de Clugny ſon oncle eurent ouy la bonne volõté qu’auoit le Roy & les belles offres que leur auoit faict tous deux ſe mirent à deux genoux pour luy embraſſer la iambe en le remerciant Q de la courtoiſie que par luy leur eſtoit preſentee à faire,le Roy les releua tous deux.L’abbé parla & dit Sire,tout ce que mõ nepueu Huon vous à dit eſt choſe veritable.Charles leur reſpondit que de ce moult le croyoit.Si leur ſiſt le Roy Charlemaigne grand honneur,& grand fefle,mais moult eſtoit en grand deſir de ſçauoir la vraye veri té de ceſte choſe aduenue, & dit de rechief, Huon de Bordeaux & vous damp Abbé de Clugny ſachez que i’ay vn fils que iayme moult lequel ſi l’auez occis en faiſant tels œuures que d’auoir rompu ma ſeureté ie le vous pardonneroye pourueu que la choſe fuſt telle qu’icy m’auez racompté.Sire ce diſt Huon de Bordeaux de ce vous remercie.

Et la veritè eſt telle que je vous ay comptee.Alors l’Empereur Charlemaigne commanda qu’on allaſt querir Charlot ſon fils, apres le commandement du Roy Charlemaigne ceux qui y furent commis s'en departirent & allerent en ſon hoſtel pour le cercher,mais dict leur fut parſon hoſte que la nuict deuant s’en eſtoit party, & oncques puis ne l’auoit veu,iceux s’en retournerent.Mais quant hors de l'hoſtel furent venus ils regarderent ſur dextre aual la rue ſi ouyrent moult grand bruit, & grand cris & virent le cõte Amaury qui ſur le col de ſon cheual apportoit au Roy Charlemaigne le corps de Charlot. 

Si ouirẽt parmi les rues cheualiers ſeigneurs,dames & damoyſelles q̃ moult grans cris & lamentations faiſoient pour Charlot qu’ils voyent mort, dont moult A Presce que Amaury euſt finé ſa parole l’Abbé de Clugny paſſa auant, & diſt au Roy Charlemaigne, que oncques iour de ſa vie n’auoit ouy vne ſi grãde menſonge que le traiſtré Amaury auoit dicte, & que luy & quatre moines tous preſtres eſtoyent preſts & appareillez de iurer, & faire ſerment ſolemnel que de tout ce que le traiſtre,auoit dit il en auoit menty faucement & que gage ny pouuoit auoit,puis que la verité en eſtoit teſmoignee, certes ce diſt le Roy Charlemaigne les teſmoings ſont bien digne de croire, & vous ſire Amaury qu’en dictes vous.Haſire iamais Abbé ne voudroye deſdire, mais la verité eſt telle que ie vous ay dit, l’Abbé peut dire tout ce qu’il luy plaiſt, mais ſi Huon eſt ſi oſé de moy deſdire, m'aller au contraire de ce que i’ay dit deuant vous qu’il ſe mette en champ de bataille contre moy, & ains qu’il ſoit veſpres luy feray cõfeſſer. 

Quant l’Abbé l’entendit il fut tout eſmerueillé, & regarda vers Huon,& luy diſt beau nepueu offre ton gage, Car le droit eſt à toy, & ſi tu es vaincu, & ie retourne iamais à l’Abbaye de Clugny, il ny aura ſainct,ne ſaincte qu’a force de coups ie ne deſrompe d’vn baſton & mette par pieces, & ſi Dieu veult ce tort conſentitr ie frapperay de ſi grans coups deſſus la fierté de ſainct Pierre qu’il ny demeura or ne pierres precieuſes que par terre ne face tresbucher. 

Sire ce diſt Huon ne plaiſe à Dieu que ie me deporte de leuer ſon gage, car ie luy prouueray que faucement & deſloyaumeut a menty comme vn peruers & mauuais traiſtre, & luy feray confeſſer par ſes paroles qu’oncques ie ne ſçeux que celuy que i’ay occis fuſt fils du Roy.Alors le Roy s’eſcria, & diſt qu’il conuenoit que Huon liuraſt hoſtage. 

Sire ce diſt Huon je vous liureray mõ ſrere.Car autre plus prochain ne vous ſçauroye bailler,car icy ie n’ay couſin ne parent qui me vouſiſt plaiger ne ſoy metrre en hoſtage pour moy. 

Beau nepueu ce diſt l'Abbé de Clugny ne dictes pas ainſi, car moy, & tous mes moines demourons plaiges pour vous,& ſe choſe aduient dont Dieu ne vueilie que ſoyez mat é ne deſconfit honnis ſoit le Roy Charlemaigne,ſe moy & tous mes moines que cy en preſent ſont ne fait prendre à vne fourches. 

Ha ſire diſt le Roy vous dictes mal, car iamais ce ne voudroye faire, laiſſez nous conuenir nous verrons qui tort ou droit aura.Alors le Roy appella Amaury, & luy diſt que de ſon coſté il liuraſt plaiges pour luy:

le traiſtre reſpondit, ſire voyez cy mes deux nepueux qui me plaigeront,Amaury ie les prens par tel conuenant que ſi tu es vaincu ne deſconfit,ie les feray tous deux mourir de male mort alors les plaiges reſpondirent que par ceſte maniere ne ſi bouteroyent pas, & qu’autres trouuaſt qui pour luy ſe miſſent en ceſte adẽuture, mais ſi le Roy les vouloit receuoir ſur peine de perdre leurs terres & leurs fiefz,ils eſtoyent contens, & le Roy leur octroya. 

Comment les deux champions vindrent au champ,ou ils ſe deuoyent combattre, accompaignez de leurs amis. 

A Inſi comme vous auez ouy liurerẽt pleiges des deux coſtez:

 le Roy Charlemaigne les fiſt ſai ſir pour plus eſtre aſſeuré, & mettre en vne tour iuſques au iour que la bataille deuoit eſtre faicte. 

Puis fut fait & ordonné le champ, & les lices ou ils deuoyent combattre. 

Si fiſt le Roy Charlemaigne grant ſerment que iamais ſon fils ne ſeroit bouté, ne mis en terre iuſques à vous attraper, mais il ne vous peut greuer pourtant que mot ne dictes, non pourtant auant que de luy eſchappions nous fera encor bien esbahis. 

Car tantoſt viendra apres vous comme hors du ſens du grant couroux qu’il a. 

Poutce qu’à luy n’auez voulu parler:

mais ie vous prie pour Dieu qu’en rien ne vous effrayez, ains cheuauchez ſeuremẽt & vous gardez ſur tout qu'vn ſeul mot ne luy reſpõdiez. 

Sire ce diſt Huon de ce n'ayez quelque doubte. 

Car i’aymeroye mieux le voir creuer qu’vn ſeul mot daignaſſe parler à luy. 

Ainſi s’en allerent tous deuant eux en trauerſant la riuiere;

 Mais au paſſer qu'ils firent ne trouuerent point d’eau, ne autre choſe qui les greuaſt en rien, ils cheuaucherẽt tant qu’ils eurent bien cheminé cinq lieües, ſeigneurs ce diſt Huon, bien deuons regracier noſtre Seigneur quant ainſi ſommes eſchappez de ce nain boſſu, qui ainſi nous a cuidé deceuoir, car oncques iout de ma vie ie n’eut plus grande pœur, Dieu le vueille confondre, ainſi s’en alloyent nos gens deuiſans l’vn à l’autre du petit nain, qui tant d’ennuy leur auoir fait. 

Comment le Roy Oberon pourſuiuit tant Huon de Bordeaux, qu’il le contraignit de parler à luy. 

Q Vant Geraſme entendit ces barons qui du nain cuidoyent eſtre eſchappez, il commença à ſoubrire, & leur diſt,ſeigneurs ne vous vantez encores que ſoyez hors de ſes dangers, car ie cuide qu’aſſez toſt le pourrez voir, & auſſi toſt comme Geraſme leur eut ce dit,ils virent deuant eux vn petit pont, par lequel ils deuoyent paſſer & virent le nain, qui d’autre part eſtoit, Huon le vit premier, & diſt:

 Vray Dieu ie voy deuant moy ce diable, quitant de maux nous a fait. 

Oberon l’ouït, & ſi luy diſt vaſſal tu me iniures ſans cauſe, cat oncques iour de ma vie ie ne fus ennemy ne mauuais, ains ſuis homme comme vn antre. 

Mais encores vous coniure par la puiſſance diuine qu’à moy parliez.Lors Geraſme s'eſcria, & diſt:

Seigneurs pour Dieu laiſſons aller ce nain:

ſans luy vn ſeul mot reſpondre:

car pour le beau langage qui en luy eſt, nous pourroit tous deceuoir comment il a fait maints autres dont pitié eſt que tant a veſcu, alors brocherent les deſtriers & ſe mirent à cheminer tant qu’ils peurent, & delaiſſerẽt le nain tout ſeul moult dolent & courroucé, de ce qu’à luy n’auoyent daigné parler, il print ſon cor & le miſt à ſa bouche, ſi cõmenca à ſonner. 

Ouant Huon & ceux de ſa compagnie le ouïrent.Ils n’eurent pouuoir de plus aller auant, ains commencerent à chanter tous, & Oberon ſe demenoit moult,& diſt ces gens qui cy deuãt s’en vont ſont moult fols & outrecuidez, quant pour quelque ſalut que ie leur aye fait ne m’ont daigné reſpõdre.Mais par celuy Dieu qui me fiſt auans qu’ils m’eſchappent ie leur vendray chere la parole, qu'ils m'ont tenu & refuſé,& derechef print ſon cor duquel il frappa par trois coups ſur ſon arc,puis apres ainſi q̃ par mal talent s’eſcria à haute voix, & diſt:

Tous mes hommes ie vous fais commandemẽt que tantoſt veniez à moy parler. 

Alors vindrent là, plus de quatre cens hommes armez, & cheuauchant parmy Ie bois, ils vindrent à Oberon & luy demanderent qu'elle choſe il luy plaiſoit ne qui pouuoit eſtre celuy qui ainſi l’auoit troublé, ſeigneurs ce diſt Oberon, ie le vous diray mais moult me griefue quant il conuient que le vous die, & me deſplaiſt que par mon conſeil ils ne veullent ouurer:

parmy ce bois paſſent quatorze cheualiers,leſquels n'ont daigné parler à moy, mais à fin que de moy ne ſe gabent, ie leurs feray le refus qu’ils m’ont fait cherement comparer, allez haſtiuement apres eux ſi les faictes tous mourir ſans vn en eſpargner. 

Alors ſe miſt auant l’vn de ſes cheualiers, & diſt pour Dieu Sire. ayez pitié d’eux:

 certes diſt Oberon, mon honneur ſauue ne le pourroye faire quant à moy n’ont daigné parler Sire, ce diſt Gloriant pour Dieu ne faictes pas ce q̃ vous dictes, mais ouurez par mon cõſeil & vous ferez bien:

puis apres pourrez faire à voſtre volõté ie vous conſeille qu’encore vne fois alliez apres eux, & ſe choſe eſt qu’ils ne veulent ou daignent parler à vous, alors aurez cauſe & raiſon d’en faire à voſtre plaiſir,ne iamais plus ne vous en prieray, & ſi ce nefont nous les irons tous incontinent occire & detrencher, & ne faictes quelque doubte que quant ils vous verrons ſi brief retourner arriere ils auront grant pœur. 

Amy ce diſt Oberon ie feray ce que m’auez dit, & Huon & ſes compagnons cheuaucherent grant alleure. 

Geraſme ce diſt Huon, nous auons ia bien eſlongné cinq lieües le nain, mais oncques iour de ma vie ne vi plus belle creature, car qui bien le regarde il n’eſt nuls qui oncques viſt de plus bel qu’il eſt à voir:

 ſi me donne grant merueilles comme il ſçait ainſi parler de Dieu:

ſi c’eſtoit vn ennemy d’enfer, & il parlaſt de Dicu, ſi luy denroit on reſpondre, & ne m’eſt peint aduis qu’une creature ainſi formee euſt pouuoir ne volonté de nous mal faire, car ie cuide qu’encore n’a-il pas l’aage de cinq ans. 

Sire, ce diſt Geraſme ſi petit que vous le voyez & que vous tenez pour enfant il naſquit plus de quarãte ans auant que Dieu fut né Geraſme ce diſt Huon, il ne m’en chaut combien il ait d’aage, mais ſi encore reuient, m’eſcheoir me puiſſe il, ſi ma parole luy eſt reuë, ie vous prie que mal gré ne m’en ſçachez, ainſi commede ce ſe deuiſoyent, & que bien eurent cheminé quinze iours Oberon c’eſt mis deuant eux en leur demandant s’aduiſez m'eſtoyent encores de luy reſpondre, mais toutesſois dit-il, encore vous viens-ie ſaluer de parceluy Dieu qui nous fiſt & forma & vous cõiure par la puiſſance qu’il m’a donnee qu’à moy vueillez parler, car pour fols vous riens s’ainſi cuidez paſſer mõ bois ſans ce qu’à moy daigniez parler.Mais bien vous dy que non plus me pouuez eſchapper qu'vn bœuf qui monteroit és nuees,ſi ce n’eſt mon plaiſir. 

Ha Huon dit-il, ie cognois aſſez,& ſçay ou tu veux aller, & que tu vas querãt:

& de ton faict ſçay du tout à parler, car tu occis Charlot, puis deſconfits Amaury, & ſi ſçay le meſſage que Charlemaigne t’a enchargé à faire à l’Admiral Gaudiſſe, laquelle choſe i’eſt impoſſible à faire ſans mon ayde, ne ſans moy ne pourras fournir ton affaire:

parles à moy,& ie te feray telle courtoiſie que ie te feray venir à ton entrepriſe, laquelle t’eſt impoſſible parfaire ſans moy:

puis quant tu auras acheué ton meſſage, ie te remeneray en France à ſauueté, bien ſçay que ce que tu as tant demeuré de parler à moy c’a eſté par Geraſme ce vieillard, qui eſt là auec toy. 

Huon garde toy de plus aller vn pas auant, car aſſez ſçay que plus de trois iours y a paſſez que tu ne mangeas choſe que gueres te proufitaſt ſe croire me veux aſſez en auras:

& de tels mets que ſçauras ſouhaitter ne ia ſi toſt n’auras diſné que congé ne te donnes s’il te vient à plaifir:

de ce ne faicts quelque doubte. 

Sire, ce diſt Huon bien puiſſiez vous venir, Huon diſt Oberon, le ſalut que maintenant m’as fait te ſera guerdonné, ſçaches qu’oncques ne fis ſalut qui plus te fuſt proufitable, ſi en dois Dieu remercier qui ceſte grant grace t’en a fait. 

Des grandes merueilles que le Roy Oberon, racompta à Huon de Bordeaux,& des choſes qu’il fiſt. 

Q Vant Huon eut eutendu Oberon, il s'en donna merueilles, & luy demanda ſi verité pouuoir eſtre de ce qu'il luy diſoit, ouy dit Oberon de ce ne fais quelque doubte Sire,ce dit Huon moult meſmerueille pourquoy ne à quelle cau ſe nous auez ainſi touſiours pourſuiuis. 

Huon ce dit Oberon, ſaches que de Des beaux dont que le Roy Oberon à Huon c'eſt aſſauoir du cor d'iuoyre, & du hanap, qui auoit de moult grandes vertus leſquelles Huon voulut eſprouuer,dont il fut en grant doubte de mort. 

Q Vant Oberon vit ceſte choſe il fut moult fort ioyeux, & vint vers Huon ſi l’embraſſa en luy diſant que loyal & preud’homme eſtoit. 

Ie te donne le hanap tel qu’il eſt, en telle maniere que ie te diray, garde que ſur tout & pour la dignité du hanap,tu ſoyez loyal & preud’homme,car ſi par mon conſeil tu veux ouurer, ie t'ayderay & donneray ſecours en tous tes affaires, mais ia ſi toſt ne feras ou dira quelque menſonge que la vertu du hanap ne ſoit aneantie, & luy feras perdre ſa bonté,& auec ce perdras mon amour,& mon aide. 

Sire dit Huon de ce me ſçauray bien garder & vous prie que d'icy me laiſſiez departir.Huon dit Oberon attens,car enco res i'ay vn ioyau que ie te veux donner pource que en toy ſans loyauté & preud'hommie ie te donray vn moult riche cor d’iuoyre, lequel eſt plain de grans vertus, lequel tu emporteras auec toy,car il-eſt de ſi grant vertu que ia ne ſeras ſi loing de moy que tantoſt que tu ſonneras ledit cor,que ie nr te oye,ſaches de verité que au premier ſon qu’il gettera ie ſeray aupres de toy à tout cent mille hommes armez:

pour toy ſecourir & ayder, mais vne choſe te veux commander ſur tant que tu crains à perdre m’amour, & ſi te deffens ſur ta vie,que tel ne ſi hardy ſoyes que le cor faces ſonner ſi grant beſoin ne te ſuruient, cat ſi autrement le fais,ie voüe à celuy Dieu qui ma creé,que tu te trouueras en la plus grande pauureté & en la plus grande miſeré que onc homme ſe trouuaſt, tellement qu'il n’eſt auiourd'hui homme ſi en c'eſt eſtat te voit qui de toy ne print pitié. 

Sire, dit Huon de ce me ſçauray bien garder, ſi vous requier que d’icy me laiſſiez partir. 

Amy dit Oberon bien me plaiſt que d’icy vous departiez:

 & prie Dieu qu’il vous vueille conduire,alors print congé de Oberon,il fit appareiller & trouſſer ſes beſongnes, & mettre en point, pas n’oublia ſon hanap,lequel il bouta en ſon ſeing puis apres print le le cor d’iuoire lequel il mit à ſon col,puis luy & tous ſes gens prindrẽt congé du Roy en le remerciant treshumblement des grans biens & beaux dons qu'il leur à faits.Alors Oberon en plourant accolla Huon, dont quant Huon vit ce il s’en donna grant merueilles & luy dit Sire,pourquoy ne à quelle cauſe plourez vous.Oberon reſpond amy bien le pouuez ſçauoir vous emportez deux choſes que ie aimoye moult:

Dieu vous conduiſe plus ne puis parler à vous.Lors tous les quatorze cheualiers s’en departirent & allerent tant qu’ils eurent cheuauché quinze lieües,où mieux qu’ils virent vne groſſe riuiere parfonde à merueilles,& ne virẽt ne gué ne paſſage par ou ils puiſſent paſſer outre dont ils furent moult eſmerueillez!

& pe ſceurent que faire:

 mais ainſi que la riuiere regardoyent vn ſeruiteur à Oberon paſſa par deuant eux portant vne verge d’or en ſa main:

ſans que vn ſeul mot leur dit,& ſe bouta dedans la riuiere.Puis print ſa verge, & en frappa trois coups ſur l'eau. 

Or incontinent l’eau ſe retrait arriere à deux couſtez par telle maniere que à pieds ſec on euſt paſſé quatre cheuaux de fronc,apres ce qu’il en ce faict il s’en retourna arriere ſans dire mot à perſonne, & Huon & ſes gens ſe bouterent au chemin qui eſtoit faict par la riuiere,& tant qu’ils paſſerent outre ſans quelque encombrier. 

Puis quant outre furent paſez ils regarderent derriere & virent que l’eau de la grant riuiere eftoit rentree en ſon cours comme par auant eſtoit, par ma foy ce dit Huon ie cuide quc nous ſoyons enchantez ſi croy certainement que ce nous à faict le Roy Oberon, mais puis que ainſi eſt que ſommes eſchappez de ceſtui peril d’icy en auãt ne auront quelque doubte, ainſi & par telle maniere alloient chantant les quatorze cõpagnons parmy le bois qui moult long eſtoit:

ſouuent parloyent des grans merueilles vois en Babilonne,par deuers l’Admiral Gaudiſſe, luy faire vn meſſage de par le Roy Charlemaigne pource que ie luy occis ſon fils. 

A doncques racompta au duc ſon oncle toute ſon aduenture ſans y riens oublier, & comment il luy à toute ſa tere oſtee ne iamais ne la luy rendra iuſquez à tant que ſon meſſage aura racõpté à l’Admiral Gaudiſſe. 

Beau nepueu ce dit le duc, ſi ſois-ie auſſi ſans cauſe deſchaſſé & bãny dehors du royaume de France,depuis me departis & reniay la loy de Ieſus-Chriſt, puis me ſuis marié par deça & ay prins vne moult haute dame,par qui i’ay maintes terres à gouuerner dõt ie ſuis ſeigneur & maiſtre.Mon beau nepueu ie veux que en mõ hoſtel veniez auiourd’huy he berger.Puis demain le matin vous bailleray de mes Barons pour vous conduire &guyder iuſques à ce que ſoyez vers l’Admiral Gaudiſſe, Sire, ce dit Huon ie vous remercie puis qu’il vous vient à plaiſir,auec vous j’iray en voſtre palais.Sire ce dit Geraſme ſi la allez bien vous en pourrez repentir,il peut bien eſtre ce dit Gondre le preuoſt,alors Huon commanda à ſes gens que cheuaux, & bagages, fuſſent trouſſez, & amenez au palais, pas n’oublia le bon hanap, mais le cor d’iuoire, demeura à l’hoſtel au preuoſt.Huon s'en alla auec ſon oncle au chaſteau où il coucha la nuict. 

Quant ce vint le lendemain matin Huon ſe leua ſi vint vers ſon oncle pour congé prendre, beau nepueu ce dit le duc ie vous prie que encor vous vueillez ſouffrir iuſques à ce que i’aye mes barons mãdez, par leſquels vous feray conduire. 

Sire ce dit Huon puis qu’il vous vous vient à plaiſir ia ſuis bien content d'attendre,& quant ce vint comme à heure de diſner que les tables furẽt miſes ils s’aſſirent, & diſnerent, & furent richement ſeruis. 

Comment le duc cuida faire tuer Huon ſon nepueu, qui à table eſtoit aßis au diſner. 

Q Vãt le traiſtre & deſloyal vit ſon nepueu aſſis à la table,il appella vn ſiẽ cheualier lequel eſtoit natig de France,& auoit nõ Geoffroy lequel,il amena de Frãce auec luy, & luy auoit faict renoncer la foy de Ieſus, il l’appella en ſecret & luy dit. 

Geoffroy allez ſi me faictes armer cent payens, & les me faictes venir en ce palais, puis faictes mettre à mort mon nepueu,& tous ceux qui auec luy ſont venus, car ſi vn ſeul vous eſchappe,à touſiourſ mais aurez perdu mon amour:

 Sire, ce dit Geoffroy, voſtre vouloir ſera faict. 

Alors ſe departit Geoffroy, & vint en vne chambre en laquelle y auoit vint haubers pendus,puis quant la fut venu il dit, làs!

 vray Dieu tant plus faict on de mal,tant plus à on a rendre compte à Dieu.Car ce vilain traiſtre cy veux faire tuer le fils de ſon frere,lequel me fit iadis que i’eſtoye en France vne grande courtoiſie, car i'euſſe eſte occis ſe par le quc Seuin n’euſſe eſté ſecouru,ſi eſt raiſon que parceluy ſeruice i’en rende le guerdon au fils. 

Dieu me confonde ſi ia à mal par moy, mais le feray cher comparer au mauuais duc. 

Verité eſt que pour ce temps y auoit en la chartre du chaſteau ſept vint Francois priſonniers,leſquels le duc auoit prins ſur mer,ſi les deſtenoit en ſa chartre pour les faire mourir, mais Dieu qui iamais n’oublie ſes amis les ſecou rut. 

Geoffroy vint en la chartre & dit aux priſonniers qui la dedans eſtoient.Seigneurs ſe voſtre vie voulez auoir ſauue,ſi ſortez hors & venez auec moy.Alors les priſonniers incontinent s’en yſſirent & vindrent apres Geoffroy qui tous les amena en la chambre en laquelle eſtoyent les hauberts pendus,ſi les fit tous armer & leur dit. 

Seigneurs ſi courage & volõté auez de ſortir de ceans,il eſt heure que monſtriez voſtre vertu.Sire ce dirent ils iuſques à la mort ferons voſtre commandement pour venir de ſeruitude en frãchiſe. 

Et quant Geoffroy les entẽdit il fut moult ioyeux,& leur dit feigneurs fachez que en ce palais eftoit aſſis au diſner le fils du duc Seuin, & nepueu au duc noſtre maiſtre, Iequel m’auoit commandé luy admener ſept vints payens, pour detrancher & occire ſon nepueu, mais la choſe ira autrement, car ie veux ſe eſtre voulez deliurez & vengez des maux qu’il vous à faict ſouffir, que luy & tous les payens qui la dedans ſeront occiez, & mettiez à mort, ſans nul eſpargner. 

Alors s’armerent tous de haubert, & de heaume, & ſe mirent chacun l’eſpee au coſté, & s’en vindrent apres Geoffroy au Palais, auquels ils entrerent. 

Alors Huon appella ſon oncle & luy dit. 

Sire ces gens armez qui ceans entrẽt, ſont ce ceux que auez mandez pour moy guider. 

Huon ce dit le Duc, penſez à mourir. car iamais plus beau iour que ceſtui ne verrez. 

Le duc penſant que iceux qui dedans je palais eſtoyent armez fuſſent ceux, que par Geoffroy auoit mandez:

ſi leur eſcria. 

Or ſus barons gardez bien que vn ſeul chreſtien ne vous eſchappe, que tous ne ſoyent detrenchez & occis. 

Comment par l'aide d'vn cheualier, & des priſonniers qui leans eſtoyent Huon fut fecouru, & occirent tous les payens dont ledit duc s’enfouït & aßiega le chaſteau. 

L Ors quant Huon entendit & vit, la mauuaiſtié de ſon oncle & la mauuaiſe trahiſon dõt il fut plein moult fort s’en eſbahit, il ſe leua haftiuement,& mit le heaume au chief,ſi ſeignit ſon eſpee & mit l’eſ cu en auant, & Geoffroy vint d’vne part en eſcriant mont-ioye.

Et dit,or auãt noble François gardez qu’il n’y ait payen qui demeure vif auant les occiez tous à douleur. 

Alors de toutes parts tirerẽt leur eſpees nues, dont ils encommencerent à ſrapper de tous coſtez & detrencher payens qui grant horreur eftoit de les voir. 

Si furent tous en peu d’heure detrãchez & occis,quant ledit duc vit,que ce n’eſtoient payens iceux qui ces gens mettoient à deſtruction,moult eut grant pœur de ſa vie,ſi s'enfuit incontinent à ſauueté vers vne chãbre, mais Huon qui ia ſcauoit que ce eſtoyent François qui ſe ſecours luy faiſoient habillement, & toſt,ſuyuit le duc l’eſpee an poing,taincte enſanglantee des payẽs qu’il auoit occis, mais le traiſtre duc,voyant ſon nepueu fuyr apres luy le doubta moult ſi choiſit vne feneſte qui ſur le iardin eſtoit ou il vint & par laquelle il ſaillit és foſſez, dont Huon fut treſdolẽt de ce qu’ainſi luy eſtoit eſchappé, & Geoffroy & les autres François, qui les ſarrazins auoient occis, allerent fermer,& leuer les pons,& planches du palais,affin que dedans ne fuſſent ſurprins, puis vindrent en la ſalle ou tous enſemble s’entrerecogneurent,dont la ioye fut moult grande entre eux,mais ſi Dieu ne les eut ſecourus leur ioye fut tournee en grant douleur,car le duc qui eſchappé eſtoit:

vint en la ville, ſi fit publier par tout que tous ceux qui armes porroiẽt porter veniſſẽt auecques luy, laquelle choſe ils firent,car oncques n'y demoura homme qui aider y puiſſe que deuant le palais auecques le duc ne vint ſi ſe trouuerent plus de dix milles,qui tous iurerent la mort des chreſtiens:

qui dedans le palais eſtoient. 

Quant le duc vit que tan:

de gens auoit il fut moult ioyeux,il commanda que les engins fuſſent leuez contremont & eſchelles de tous couſtez, fit leuer à mont,puis à picques & à marteaux fit abbatre& defroiſſer vne tour corniere, qui la eſtoit:

& noz gens qui dedans eſtoient ſe deffendoient treſmerueilleufement.Mais leur deffence n’eſtoit gueres de valeur ſi noſte ſeigneur leſus-Chriſt ne les enſt ſecourus, quant Huon cogneut le danger ou ils eſtoient ſi fut moult deplaiſant. & dit, vray Dien moult me doit bien ennuyer quant icy me vois enclos. 

Car ſe tenus ſommes de mon oncle iamais de plus beau iour ie ne verrons. 

Lors Geraſme s’eſcria, & dit.Huon ſire pour l’amour de noſte ſeigneur leſus-Chriſt ſonnez voſtre cor. 

Geraſme dit Huon pas n’eſt en ma puiſſance de ce faire. 

Car mon cor j’ay baillé en garde au bon preuoſt Gondre.Ha Huon ce dit Geraſme à malle heure euſmes ton accointãce car par ta follie & ton fol cuider ſommes en voye d’eſtre deſtruict. 

Ainſi que enſemble ſe deuiſoient Gondre le preuoſt vint deuers ledit duc, & luy dit. 

Sire moult grande merueille me donne de ce que ainſi voulez deſtruire voſtre palais,moult grant follie faictes. 

Certes ie vous voudrois bien dire que l’aſſaut fiſſiez ceſſer & que paix fuit entre vous & voſtre nepueu, par tel ſi que ſain & ſauf, l’en lairrez aller & tous ceux qui en ſa cõpagnie ſont.Preuoſt ce dit le duc, ie vous prie que iuſques la vueillez aller,i’en feray tout ce que m’en conſeillerés de faire.Puis dit tout bas que nul ne l’ouït, certes ſe tenir les puis tous les feray de malle mort mourir. 

Alors le preuoſt vint pres du palais ſi s'eſcria en haut, & dit à Huon.Sire pour Dieu parlez à moy, Huon qui à ceſte heure eſtoit appuyé à l'vn des creneaux du palais,reſpondit & dit. 

Qui eſt celuy qui la bas eſt,qui à moy veut parler. 

Sire je ſuis voſtre hoſte le preuoſt,hoſte ce dit Huon quelle choſe me voulez vous dire.Sire ie vons prie que ſur tant que voſtre vie & celle de voz hommes aimez que bien gardiez le palais où vous eſtes,ne pour quelque promeſſe que vous face le duc voſtre oncle en luy n’ayez fiance. 

Car en luy n’a nulle verité. 

Sire dit Huon de voſtre bon aduertiſſement vous remercie ſi vous veux prier ſur tout l’amour que à moy auez & autant que me voudriez ayder à ſauuer ma vie,que le cor d’iuoire que ie vous ay baillé en garde me vueillez rendre. 

Car ſans ce ne puis eſchapper de mort. 

Sire ce dit le preuoſt pas n’eſt loing de moy ſi le tira de ſa gibeciere en laquelle il eſtoit:

ſi le bailla à Huon de Bordeaux par l’vne des feneſtres qui vers le iardin regardoit. 

Comment le Roy Oberon vint ſecourir Huon,& occirent tous les payens excepté ceux qui receurent le ſainct bapteſme, & comment Huon occiſt le duc ſon oncle. 

Q Vant Huon vit qu’il fut ſaiſy de ſon Cor d’iuoire,il eut moult grant ioye & ne fut pas de merueilles, car c’eſtoit toute la ſeureté de ſa vie, il le print:

 & mit à ſa bonche pour le ſonner. 

Quant Geraſme luy dit, ha Sire,jamais ſi leger ne ſoyez de dire ne deſcouurir voz ſecrets. 

Car ce le preuoſt euſt eſté mauuais toſt le eut peu dire au duc ſon ſeigneur,parquoy euſſiõs eſté treſtous pẽdus,& morts,iamais ne vous aduiẽne de vos ſecrets deſcouurir:

& auecques ce vous prie que ſi toſt le cor ne vueillez ſonner,pource que encores ne vous ſentez naurés.Car par Oberõ vous à eſté commandé au departement qu’il fit de vous, comment dit Huon Geraſme voulez vous doncques que ie attende tant que ie ſois occis. 

Certes ie corneray ſans que plus attende.Alors Huon le miſt en ſa bouche, le fit ſi tresfort retenir & ſonner que le ſang luy en ſaillir de la bouche, & ſi treſmerueilleuſement haut que ceux du palais commencerent à chanter:

& meſmement le duc & tous ceux qui au ſiege furent deuant ledit palais ne ce peurent tenir de chanter & de dancer. 

Le Roy Oberon, qui à ceſte heure eſtoit dedans ſa cité de Mommur, s’eſcria en haut & dit.I’ay ouy ſonner le cor de mõ amy Huon, le plus loyal & preud’homme dequoy i’ouyſſe oncques parler par lequel ſon, ie cognois que ſon affaire eſt grãt:

 ie me ſouhaicte au lieu ou le cor à eſté ſonne,à tout cent mille hommes des mieux armez que oncques ie viſſe. 

Ia ſi toſt ne les euſt ſouhaicté qu’il ne fut dedans la cité de Tourmont en laquelle commencerent à occire, & detrencher payens que grant hideur eſtoit de voir le ſang des mors qui alloit courant par les rues a grant randon, tant que la riuiere qui par la ville couroit fut taincte en vermeil, le Roy Oberon fit crier:

 que tous ceux qui le ſainct bapteſme voudroient recepuoir fuſſent prins leurs vies ſauues:

 dont pluſieurs en y eut qui ſe firent chreſtiens,puis le Roy Oberon vint au palais.Quant Huõ Ie vit il luy couruſt au deuant ſi le remercia du beau ſecours que à ſon beſoing luy auoit faict, amy ce dit Oberon tant que croire & faire mes commandemens voudrez, iamais je ne ſeray ſans vous ſecourir, & ayder, en tous vos affaires, & ceux qui auecques le Roy Oberon eſtoient venus en la ville, où ils detrencherent & mirent à douleur tous ceux qui en Dieu ne voulurent croire:

puis fut le duc prins & ſaiſi au corps de tous coſtez, & fut mené au palais & preſenté à Huon, lequel quant il vit ſon oncle qui prins eſtoit il en fut moult ioyeux, le duc luy dit. 

Beau nepueu ie te prie que de moy ayes pitié. 

Ha deſloyal traiſtre oncques en ta vie tu ne m’appartins en riens:

 iamais d’icy ne puiſſe partir ſans mort,alors mit la main à l’eſpee de laquelle il trẽcha le chef à ſon oncle,puis fit pendre le corps, & attacher aux creneaux de la ville, affin que de ſa mauuaiſtié fut memoire, & exemple à tous les autres,& par ainſi fut le païs deliuré. 

Comment le Roy Oberon deffendit à Huon qu'il n'allaſt point à la tour au geant:

 laquelle choſe Huon ne luy voulut accorder, & y alla dont il fut en grant danger de mort,& de la damoyſelle qui eſtoit leans qui eſtoit ſa couſine. 

B Ien auez ouy comment Obeton vint ſecourir Huon puis quant tout fut acheué il appella Huon & luy dit.Mon loyal amy Huon,ie prens congé de toy, par tel ſi q̃ iamais ne te verray iour de ma vie, iuſques à tant q̃ tu auras eu tant de maux & tant de tormens,à ſouf frir de pauureté & malaiſſe, & tout par ta folie, qu’il n’eſt homme viuant que dire ou racompter ſçeuſt les maux que tu auras.Quant Huon entendit Oberon moult effroyemẽt luy dit.Sire,aduis m’eſt que grant tort auez car de tout mon pouuoir veux faire, & obeyr à vos bons commandemens.Amy dit Oberon,puis que ce veux faire,il te conuient mettre à memoire ce que tu m’orras compter.Huon ie te deffens ſur peine de perdre ta vie, & mon amour à touſiours que ſi hardi ne ſoyez d’aller le chemin vers Dunoſtre,qui eſt vne tour moult grande,& merueilleuſe,laquelle eſt ſur la mer.Iulius Ceſar la fit faire & m'y fit nourrir grant eſpace de temps.Onc de plus belle tour tu ne vis n’ouis parler,ne mieux garnie de chãbaiſer le fainct Sepulchre, mon pere m’aymoit tant que pour rien ne m’euſt laiſſee derriere ſi m’amena auec luy, or il aduint ainſi que nous eſtions ſur la mer aſſez pres de la cité d’Eſcalonie en Surie, nous eſleua vne grãde tempeſte & orage ſur mer,parquoy le vent nous amena aſſez pres d’icy. 

Quant le Geant qui en ſa tour eſtoit nous vit en ce danger, & que tout droit vinſmes arriuer à ſon port, il deſcendit de ſon palais ſi occiſt mon pere,& tous ceux qui auec luy eſtoyent excepté moy, qu’il amena ceans on i'ay eſté plus de ſept ans:

ſans ce que i’aye peu ouïr vne ſeule meſſe,ſi vons prie mon couſin que dire me vueillez quelle aduenture vous a icy amenee en ce diuers païs, ma couſine puis que de mon affaire voulez ſçauoir, ie le vous compteray, verité eſt que le Roy Charlemaigne m’enuoye deuers l’Admiral Gaudiſſe en Babylõne,ſi luy porte vn meſſage par bouche & par lettres,& ainſi droit que mõ chemin paſſoye ie choiſi ceſte tour ſi demanday à vn payen qui là tenoit, il me reſpondit que là dedans la tour eſtoit vn moult & treshorrible Geant,qui moult de maux a fait à ceux qui par cy paſſent ſi m’auiſay que par cy paſſerois pour le combattre & deſtruire, & en deliurer la contree i’ay laiſſé mes gens là aual en ces prés qui m’attendent. 

Mon couſin ce diſt la pucelle moult grande merueille me donne de vous qui telle folie voulez entreprendre:

 car ſi vous eſtiez cinq cens hommes enſemble tous armez & pres de cõbattre,ſi ne l’oſeriez vous attendre pour luy mal faire s’armé eſtoit de ſes armes,il n’eſt nul qui à l’encontre de luy peuſt auoir duree, mon couſin ie vous cõſeille que toſt vous en retourniez atriere auãs qu’il s’eſueille, & ie vous iray ouurir le guichet ſans quelque danger auoir. 

Comment la damoiſelle couſine de Huon, monſtra la chambre ou le Geant ſe dormoit, & l'alla eſueiller, & du bon haubert que le Geant bailla à Huon qui tantoſt le vestit. 

Q Vant Huon eut entendu la bonne damoiſelle il luy diſt, ma couſine ſçachez de verité qu’auans que de ceans me departe ie verray quel homme il eſt, ne ia ne me ſera reproché en court de Prince,que pour vn meſcreant j'aye le courage ſi failly que ie ne l’oſe attendre,certes mieux aimeroye mourir qu’vne telle faute m’aduint. 

Ha mon couſin or voy ie bien que vous & moy ſommes deſtruits,mais puis qu’ainſi eſt ie vous monſtreray la chambre ou il ſe dort. 

Puis quant l’aurez veu bien vous en pourrez retourner arriere. 

Vous irez par ceſte chambre que deuant vous pouuez voir, en laquelle trouuerez le pain & le vin.

Et à l'autre apres trouuerez des draps de ſoye, & de moult riches ioyaux, puis en la tierce trouuerez les quatre dieux du grant Geant, qui tous ſont de fin or maſſif, & en la quarte apres trouuerez le grant Geant qui ſur vn moult riche lict ſe dort, parquoy ſire ſe croire me voulez tout en dormãt luy trencherez le chef,car s’il s'eſueille de mort ne pouuez eſchapper. 

Ma couſine ce diſt le noble Huon de Bordeaux,ia Dieu ne plaiſe qu’en nul lieu me ſoit reproché que ie fiere que premierement ie ne l'aye deffié.Alors s’en departit Huon l’eſpee au poing le heaume en ſon chef,& ſon eſcu au col,& entra en la premiere chambre,puis à l’autre apres, & vint en la chambre ou eſtoyent les quatré dieux, auſquels quant bien les eut regardez bailla à chacun vn coup d’eſpee,puis s'en entra en la chambre en laquelle le Geant ſi dormoit & le regarda moult,& le lict ſurquoy il dormoit lequel eſtoit tant riche qu’il n'eſt nul qu'il vous ſçeuſt dire,ne qui la valeur en ſçeuſt priſer;

car les courtines & les couuertes,& les oreilliers eſtoyẽt tant riches q̃ grande beauté eſtoit de les voir,d’autre part eſtoyent les riches tapis dont toute la chambre eſtoit ion¬