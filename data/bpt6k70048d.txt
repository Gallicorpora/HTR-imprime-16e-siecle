À MONSEIGNEVR MONSEIGNEVR LE MARQVIS D’ELBEVF. verité, au vice qu’à la vertu, & ONSEIGNEVR, ſi la meilleure part de France, porte auiourd'huy plus de faueur à la calomnie, qu’au bien dire, au menſonge qu'à la M qu’on ne remarque par eſcrit, par memoire, ny par exemple des anciens, ſiecle, ny prouince, ou le faux ſe ſoit mieux déguyſé en aparance de vray, que la ſaiſon, & le pays ou nous ſommes:

 Si celuy qui monſtre l'ongle, & la dent,pour mordre, &  offenſer,eſt trop mieux receu,que celuy qui porte le miel pour deſalterer le malade de cette fieure:

qui eſt celuy qui ne ſ'employaſt en ſi beau ſuget?

 Choſe toutesſois qui ne ſert que pour trauailler les Grands, rabaiſſer & forcer l’autorité des moindres, diuiſer la commune obeïſſance des petis, dégouter la posterité, & donner nouuelle occaſion de priſe, ou de riſee à l'eſtranger, bref, qui ne ſert qu’à nous faire ſauourer plus aigrement le mal, que doucement le bien. 

Außi LA BERGERIE DE REMY BELLEAV. 

L E SOLEIL ayãt chaſſé la brune eſpaiſſeur de la nuict, acompagné de la troupe doree des heures, deſia cõmançoit a poindre, eſtendant ſes treſſes blondes ſur la cime des montagnes, faiſant la ronde par les plaines blanchiſſantes de l’air, viſitant les terres dures, & réchauffant les flots eſcumeux de la met :

 lors que la Fortune, & le deſtin, qui de Iong tems auoient coniuré mon malheur, m’ayant fait ſentir combien leur contrainte forcee a de pouuoir ſuir les hommes, laſſez  & recreus de me tourmenter, me preſterẽt tant de faueur, qu’ils me cõduirent en vn lieu, ou je croy que l’hõneur, & la vertu, les amours, & les graces, auoient deliberé de ſuborner mes ſens, enyurer ma raiſon, & peu à peu me lerie couuerte ſe monſtroit vne infinité de tableaux, faits de la main d’vn gentil ouurier, entre autres, i’en remarquay trois. 

Le premier eſtoit vn païſage ſi bien & ſi naïuemẽt raporté au naturel, que la nature meſme ſe tromperoit ſ'elle oſoit entreprandre de faire mieux, au milieu ſe découuroient deux bergers aſsis & apuiez du dos contre le tronc de deux ormes, ils eſtoient ſi penſifs & de ſi triſte contenance qu’on iugeoit ſacilement quils ſe lamentoiẽt ſur les miſeres de noſtre tems, & à la verité ils portoient l’œil baiſſé, le viſage palle & chagrin, & ſi i’ay bõne memoire,ie vous diray leurs complaintes que ie vis ſi mignonnemẽt traçees, & contrefaites au pinçeau ſut le trõc de ces arbres, qu’il ſembloit qu’elles fuſſent de relief, creües & engroſsies auec leur eſcorce, le premier qui eſtoit vers le ſoleil leuant ſouſpiroit en cette façon. 'Eſt de lõg tems Charlot,Charlot que la fortune FRANCIN. 

C Eſt cõme par destin entre nous deux commune Vn miſerable ſoin touſours ſur noſtre chef Importun amoncelle vn monde de mechef. 

Hé qui ſeroit heureux?

quant en noſtre Prouince, CHARLOT. 

Cité contre cité,& Prince contre Prince, Le noble, le marchant, le ſoldat, l’artizan, Le iuge, l’auocat,le ſerf, le Courtiſan, Le maiſtre, l’eſcolier, l’Orateur, le Poette, Le preſtre, le reclus,la ſimple femmelette, s’arment contre leur ſang, & pris d'ambition, Dedans leur eſtomac font la ſedition?

 RANCIN. 

Außi ne yoy tu pas, que depuis que la France Couue dedans ſon ſein, le meurtre, & la vengeance, La France enſorcelee, & ſurpriſe d’erreur, De guerre, de famine & de peſte,& de peur, France le petit œil, & la perle du monde, Eſt mainenant ſterile, au lieu d'eſtre feconde?

 

Et comme maugré ſoy, dépite elle produit par colere, & dédain, ſon herbage & ſon fruit?

 Ne voy tu des foreſts le plus épais feuillage, CHARLOT.. 

Qui ne porte ſinon à regret ſon ombrage?

 Les Faunes les Syluains, de tous coſtez eſpars, se muſſant, ont quité leurs foreſts aux ſoudars. 

ERANCIN. 

Il n'y a dans ces bois lieu tant ſoit ſolitaire, Qui ne ſente de Mars la fureur ordinaire, Vous le ſauez taillis, & vous couſtaux boſſus, Prez,mõts,iardins, & bois, & vous antres mouſſus, Qui mille fois le iour répondez à mes plaintes, Plaintes qu’on liſt au front de ces ormes empraintes, Nymphes vous le ſauez, & vous qui habitez Satyres dans les creux de ces obſcuritez. 

Meſme le beau criſtal de ces viues fontaines, Le murmure en coulant, par ces herbeuſes plaines. 

CHARLOT. 

N'as tu pas veu, Francin, mãchotter les brebis L’herbe, demibrulee, au milieu des herbis?

 Briſer nos chalumeaux?

& de mille ruynes?

 Saccager les rouſeaux de nos pauures caßines?

 Au lieu d’épiz creſtez naiſtre ſur les ſillons, Des chardons heriſſez en pointes d'aiguillons?

 Les porcs dans les ruiſaux?

& troubler dans la pree L’eau que tous les bergers tenoient comme ſacree?

 De carmes enchantez la Lune enſorceler?

 Faire tarir le lait, & le pis deſenfler De la vache laitiere, & de mauuaiſe œillade Rendre tout le troupeau, & galeux, & malade?

 Bref, i’eſtime celuy trois & trois fois heureux Qui mourant n’a point veu vn ciel ſi malheureux. 

ERANCIN. 

Quelle greſle, quel vent, quel malheur, quel orage Quelle eſtrange fureur,quel infame pillage, Quelle rage du Ciel, quelle nüe d’erreur, Quelle mauuaiſe main, a dérobé l’honneur, Le repos, & la paix, la gloire, & la Vaillance, L’heritage ſacré de noſtre douce France?

 Pleurez villes,chaſteaux, & verſez larmes d’yeux Satyres, Cheurepiez, Faunes & Demidieux, Coupe tes blonds cheueux Apollon, & denüe Les filets ordonnez de ta lyre cornüe, Briſe ton chalumeau, & ne l'enſle iamais, Que tu ne voye en France vne plus douce paix. 

Nymphes aux beaux ſourcils, Deeſſes Oreades, Abandonnez vos monts, & vous belles Naïades Plongez vous au plus creux de vos coulantes eaux, 

Et perdez nostre ciel, eſpais de tant de maux, Acompagnez ma voix qu’il n’y ait a ceſte heure Fleur, herbe,ny buiſſon qui ſouſpirant ne pleure, Qui ne porte le dueil & ne pleure auec moy, Voyant la pauure France en ſi piteux arroy. 

L’air courroucé ſ'en deult,& les blondes auettes Murmurant à l’entour du dezaſt des fleurettes Plaignent nostre malheur, & ce ruiſſeau troublé Le ſouſpire, en fuyant flot ſur flot redoublé. 

Hà beaux lis, beaux œillets, ha roſes gourfoulees, Hà pauure mariolaine, ha pauures girouflees. 

Le printems fleurira, & vous mes belles fleurs Point vous ne fleurirez peintes de vos couleurs, Le beau tems reuiendra, mais les branches rompues Ne ſeront ny de fruits,ny de feuilles vestues, L'Autonne renaistra, & ne renaistra point Seulement vne fleur pour couurir le beau teint 

Et les cheueux ſacrez des Nymphes immortelles, Ny pour couurir de Pan les deux cornes iumelles. 

CHARLOT. 

Francin, la pauure France a perdu ſa grandeur, Son tranquille repos, ſa beauté, ſon bonheur, On ne fait plus au chams l’annuel ſacrifice A Palles, ny à Pan, tout gentil exercice S'eſt eſloingné de nous:

 deſſus l’herbe luter, Outre les clers ruiſſeaux d'vne courſe ſauter, 

Et comme dans ces chams, on ne voit dans la ville, Qu'vn piteux deſarroy, Galate, & Amarylle, De leur propre ſeiour à tous coups ſ'estranger, Afin de n’estre proye au ſoldat eſtranger:

 La pucelle eſt forcee, & la courbe vielleſſe Fuit d’vn pied chancelant de peur & de foibleſſe. 

FRANCIN. 

Que pleuſt à Dieu Charlot que de ſimples roſeaux Ie ne me fuſſe au col pendu des chalumeaux, Mais qu'en me façonnant comme ſoldat pratique, I’euſſe apris à creſper le long bois d'vne pique, A piquer vn cheual, le manier en rond, A dextre, & à ſenestre,à courbette, & a bond, A le mettre au galop, à luy donner carriere, A rompre de droit fil vne lance guerriere, A monter courageux ſur le flanc d’vn rampart, Raportant le harnois fauçé de part en part, 

Et d’vne noble playe acheter vne gloire, Plustoſt que par nos chants vne ſourde memoire. 

CHARLOT. 

Que ferons nous Francin, ie ne puis viure ainſi Le dieu Pan ny de toy, ny de moy n’a ſoucy:

 La miſere nous ſuit,de ſi pres qu'à grand peine Pouuons nous librement dérober noſtre aleine Pour enfler la muſette, & mouiller ſeulement L'anche de nos pipeaux, qui ſe moiſiſt au vent:

 Mes doigts ſont engourdis, ie pers la cognoiſſance D’eſtouper du flageol l’inegalle ordonnance, Mais la tienne eſt entiere,& le ventre en eſt bon, L’anche le chalumeau, le ſoufloir, le bourdon, Ne perdent point le vent, ſa petite languette comme il te plaiſt, Francin, fait parler ta muſette Aux taillis cheuelus, aux rochers, & aux bois, Mais entre les rochers ſe dérobe ta voix. 

FRANCIN. 

Il eſt vray,mon Charlot, mais q̃ ſeruẽt nos plaintes:

 Touſiours auec les vents elles ſ'en vont eſteintes, Nous les chantõs aux Rochs,mais helas ils ſont ſours, Au murmure des eaux,mais begues ſont leurs cours, Nous les grauons aſſez aux rides de l'eſcorce Des ſaules verdoyans, mais ils n’ont pas la force De les pouuoir redire, & me déplait vrayement D’auoir iamais apris à chanter proprement:

 

Et lors que commençay, ie deuois eſtre ſage, Par les ſignes certains d’vn malheureux preſage, ( Ie tremble en y penſant) car ie vy de mes yeux Sous vn air embrouillé, le haut d'vn cheſne vieux Soudain frappé du ciel, & ſi vis la plus belle Des cheures de Margot, auorter deſſous elle De deux petis cheureaux, i’en porte encor' au flanc Vn ceinturon couuert de la peau du plus blanc Qu’alors il me donna, pour noter l’auanture 

Et remarquer le iour d'vn ſi mauuais augure. 

Ces deux bergers, ſe corplaignoient en cette ſorte ſur les miſeres de noſtre tems, ie ſçay qu’il y auoit encores quelques vers, mais ie ne vous puis reciter ce qui reſtoit, parce que ie ne ſçay par quel malheur on auoit auitrefois laiſſé vne feneſtre entr'ouuerte, qui regardoit droit ſur ce tableau, & le vepr auoit donné à l’endroit ou eſtoient ces vers, de façon qu’il ne me fut poſsible d’en retirer d’auantage. 

Dedans l’autre tableau eſtoit vne troupe de bergers le genoil en terte, les mains jointes, la face vers le Ciel, ou paroiſſoit à demy corps par le trauers d’vne eſpaiſſe nuee vne Deeſſe tenant vn eſpy flãboyant en ſa main, pour vous la faire cognoiſtre ie vous diray les prieres de ces pauures bergers Frãçois, elles commencẽt ainſi. 

Laiſſe le ciel belle Aſtree, Ode à la paix En France tant deſiree, Vien faire icy ton ſeiour, A ton tour, Aſſez les flammes ciuiles Ont couru dedans nos villes, Sous le fer,& la fureur, Aſſez la palle famine, 

Et la peste & laruïne, Ont ébranlé ton bonheur. 

Le rocher, ny la tempeste, touſiours ne pend ſur la teste Du pillote palliſſant, Fremiſſant, La nüe eſpaiſſe en fumee, Touſiours ne ſe fand armee De feu, de ſouffre, & d'éclair, Quelquefois apres l'orage Elle fourbiſt le nuage, 

Et le rend luyſant & clair. 

Monſtre nous ta face belle, En certe ſaiſon nouuelle, En pitié regarde nous, D'vn œil doux, Fay vn cœur de tous nos Princes, 

Et raſſeure nos Prouinces, Nous découurant ton beau ſein, 

Et ton bel œil que i'honore, 

Et l’epy qui je redore, Toutes les nuits en ta main. 

Que ton feu gente Deeſſe Nous aporte d’alaigreſſe, Mon Dieu que d’heur pour iamais, Douce Paix, De ce Prince dont la dextre A fouillé dedans le ſein De l’Itale,& fait pareſtre Au braue Napolitain, Comme estoient braues les forces Du François, ſans les entorces De ces peuples destournez, 

Et des Astres mutinez. 

Encor' que l’eau doux-coulante Dedans les bornes du Tronc, Porte à iamais rougiſſante La vergongne ſur le front, D’auoir ſur ſa riue molle Receu la graue parolle, D’vn Ceſar, ſe declarant Sur l'ennemy conquerant. 

D'vn Ceſar, dont le courage En cent guerrieres façons A fait ſentir ſon orage 

Et aux Rochers & aux Monts:

 Tu le ſcais bien Tourterelle Iulle-noue, & toy Nucelle, Campoly, Terme, & cent forts Mis au ioug par ſes efforts. 

Guydant ſes vaillantes trouppes Par les ſommets orageux, 

Et par les gelantes croupes Des monts entez dans les cieux, Par torrens épouuantables, 

Et par detrois non paſſages, Sans plus,à ce Prince heureux En ces faits auantureux. 

Que les rigueurs eternelles Du froidureux Aquilon, Que les tempeſtes cruelles contre vn Francois bataillon, N’iuentent iamais leurs force:

 Pluſtoſt luy ſeruant d’amorce Pour l'animer au danger Que des armes l'eſtranger. 

N'eſt-ce acte vaillant & braue Digne d’vn prince François, Rendre vne conqueſte eſclaue 

Et aux armes & aux loix. 

L'outrepaſſer de puiſſance, La repaſſer d’aſſeurance, Affronter ſon ennemy, 

Et mettre en paix ſon amy?

 Me ſoit témoin Pallienne, Le Rommain, & l’Aſcolan 

Et la demeure ancienne Des delices d'Adrian:

 Tous voiſins d’vne famine, D'vn ſac,ou d’vn ruïne, Sans le fidelle recours Q'u ils auoient en ton ſecours, Ha combien d'ombres errantes Se plaindroient deſſus tes bords, Combien de playes coulantes, Ha, Tybre,combien de morts, combien de braſſars de creſtes D’armets, comblez de leurs teſtes S’entreheurteroient roulans Es flots Hetruſques bouillans?

 Or ie remets en la dextre Des fauorits d’Apollon Ces traits pour au Ciel les mettre, Encor que ſur le ſablon Des replis Adriatiques, I’aye veu croiſer les piques 

Et froncer les eſtandars, Comme l'vn de ſes ſouldars. 

Mais, las!

 ma Muſe eſt trop baſſe Pour dreſſer le vol ſi haut, Pour animer la cuyraſſe D'vn Prince allant à l’aſſaut, Pour bien chanter les brauades, Les deſſains, les embuſcades, Forts tenus, fleuues ſondez, Murs battus, & murs gardez. 

O le grand heur de nobleſſe Naiſtre d'vn pere vaillant, Heriter de ſa proueſſe 

Et de ſon bras aſſaillant!

 Le cueur,la bouche, & la grace, Du chaual, vient de la race:

 Iamais l’Aigle genereux Ne couue vn pigeon paureux. 

Or le pendant de cette terraſſe n’eſtoit point tant ſur le Roch, qu’il fuſt demeuré ſterile, car ſi i’amais le bon pere Denis reſpandit largement de ſa feconde & liberalle cuiſſe ſes douces liqueurs,ça eſté en ce vallon, que ie vy ſi apropos, & en ſi belle ſaiſon, que la vigne commançoit à ébourrer le coton delicat de ſon bourgeon, allopgeant entre ſes feuilles tendrelettes deux petites manottes tortillees & recourbees comme deux petites cornes de limaſſon. 

En quelques lieux ſe voyoit le pampre verdiſſant qui commãçoit à deueloper ſes feuilles largettes décou pees, vn peu iauniſſantes ſur les bors, & emperlees de roſee comme de petit duuet, qui les rendoit argentees quant le ſoleil rayonnoit ſur ce couſtau. 

Et ſ'il me ſouuient de quelques vers que ie trouuay tour fraichement grauez auec la pointe d’vn poinçon ſur les apuis de cette terraſſe, ie vous les diray:

c’eſtoit vne petite deſcription de printems, faite par quelque amoreux parlant à ſa maiſtreſſe:

ces apuis ſont grauez de cẽt chiffres, diuiſez eſtant les receueurs ordinaires de telles reſucries, & coleres paſsionnees de l’amour. 

Ils commançoient ainſi. 

Voy ces prez nõ foulez d’autre pieds q̃ des dieux, Faunes, & Cheurepiez hostes de ces beaux lieux:

 Voy le tendre bourgeon qui ſ'enfle, & qui découure S'ebourrant peu à peu, vne gemme qui ſ'ouure. 

D'vn œil a demiclos, voy les arbres pouſſer, Voy les boutons éclos en poignant ſ'auancer, Le long de ce vallon, voy ces deux colombelles Qui ſont bec contre bec, & tremouſſant les aelles Se baiſent tour à tour & vont faiſant l’amour:

 C’eſt preſage certain de voir quelque beau iour. 

Voy l'émail bigarré de ces fleurs nouuelettes, Encores non touché des pillardes auettes, Eſcoute parmy l’air les petis oyſillons, Voy le ſable menu qui ſautelle à bouillons 

Et tremblotte au dedans de cette pierre viue. 

Voy ces bors couronnez d’vne mouſſe naïue Qui feutre tout le creux, & à la voir rouler On diroit que ſon eau ſ'eſſorce de parler Je m’aſſeure qu’il y auoit quelque commancement & quelque fin à ces vers, mais ie doute que le berger ne les retint en ſon cerueau où qu’il n’eut le loiſir de les acheuer. 

De cette terraſſe i’entre en vne grande ſalle tapiſſee d’vne tapiſſerie deſia ancienne, mais des mieux tiſſues qui le trouue à mon opinion. 

C’eſtoiẽt des moiſfonneurs en chemiſe qui ſioient du blé au plus grandes chaleurs du iour,& des faucheurs dedans des prez,

Et pour mieux vous faire entendre l’effet de Ieur trauail ie vons diray quelqne vers qui eſtoient tiſſus ſur les bors de certe tapiſſerie. 

Ils commançoient ainſi. 

L’ESTÉ. 

Tout eſtoit en chaleur, & la flamme etheree Fendoit le ſein beant de la terre alteree, Les fruits deſſus la branche à l’enuy iauniſſoient, 

Et les épis barbus aux chams ſe heriſſoient En bataillons creſtez, qui de face gentille Monſtroiẽt leurs flãcs dorez aux dẽts de la faucille, L'vn couppe, & l'autre engerbe, & l’epiant glaneur Va tallonnant les pas du courbe moiſſonneur, Pour amaſſer l’epy qui de ſes mains ſuantes Se dérobe en trompant les faucilles mordantes, Les vns vont aux ruiſſeaux de chauld preſque taris, Pour refraichir leur gorge, & remplir leurs barils, L’vn aguiſe ſa faux,& les cornes pointues De ſa fourche nouailleuſe, & aux breſches mouſſues Des rateaux édentez il replante des dents, Autre de franc oſier tortille des liens Pour fagotter le poil, qu’il fauche, & qu’il ratelle 

Et prez tonduz de frais, vn autre l’amoncelle pour ſouſtenir le plinte de ce baſtiment, ſi Dien cõduit, & ſi bien acheué,qu’il ne ſauroit rougir pour les antiques. 

Dedans vne table de marbre y a vne Nymphe éleuee à demyboſſe, le viſage palle & maigre, qui porte les cheueux eſpars & heriſſez fottant ſur les épaules les yeux caues & meurdris de pleurs, les bras croiſſez, la face vers le Ciel, route éploree, qui ſouſpire la mort de ce bon & vertueux Prince & dit. 

EPITAPHE. 

Pasteurs ſi quelque ſoin du deuoir fauorable Que deuons au cercueil touche encor les viuans, S’il reste quelque odeur des hommes, dont les ans Ont laißé de leurs pas vne marque honorable:

 Honorez ce bon Prince, & ſa race, & ſes os, Puis dittes,à iamais de cette noble cendre Puiſſe couler le miel, ſon ame puiſſe prendre Entre les bienheureux vn eternel repos. 

Pres de cette magnifique ſepulture giſoit vn autre grand cercueil non autrement enrichy que de gazons vers, de hauts cypres, de cent & cent epitaphes, plaintes, larmes, ſouſpirs, & ſans m’enqueter que c’eſtoit ie congnu aſſez apertement que c’eſtoit le fils aiſné de ce vaillant Cheualier, duqnel i’auois viſité le tombeau, & pour vous le faire mieux cognoiſtre ie vous diray vn epitaphe qu’vn berger en paſſant graua auec vn poinçon ſur vne petite tablette d’airain il cõmance ainſi. 

Epitaohe de François de Lorraine, duc de Guyſe & pair de France. 

D Eſſous l’ombre muet de ce tombeau d'airain, François ce grãd guerrier grãd & grãd duc de Guyſe, Giſt ce grãd Cheualier ce grãd Prince Lorrain, l'apuy de noſtre Roy, le ſecours de l’Egliſe, La peur de l’estranger, de France le bonheur, Des armes le triomfe, & l'heur, & le malheur:

 Bienheureux en ſa mort, bienheureux en ſa vie, Bienheureux en ſes faits, ayant (maugré l’enuie) Le ſort, & le destin, & les cieux tant amis, Qu’il ſ'eſt veu triomfer deſſus ſes ennemis, Ne luy restant ſinon viure vn peu d'auantage, Pour mourir le plus grand que Prince de noſtre aage. 

Mais las pauures chetifs nous ſommes nõ par ſort Mais quant il plaiſt à Dieu priſonniers de la mort:

 C'eſt luy ſeul qui retient, qui conduit, & qui guide, Ce que deſſus la terre, & dedans l’air liquide, 

Et ce qu'au fond des eaux,vit, ſouſpire, & ſe meut, Puis le tranche, & l’alonge, & le rompt quãt il veut:

 

Et ne ſert d'auoir peur des pestes de l’Autonne, Des fieures de l’eſté, puis que ſa faux moiſſonne En tout tems noſtre vie,& qu’on ne peut charmer Les tourbillons rouans de l’écumeuſe mer, autres propos que d’vn table au qui pandoit deſſus la cheminee, C’eſtoit vne Nymfe vétue à lantique courant écheuelee , rouge en viſage de colere , vn chaſſeur apres qui la pourſuiuoit, en fin elle ſe ſauuoit en vn lieu beau & frais, ou ce chaſteau eſtoit fort bien raporté en perſpectiue. 

Or pour interpreter ce que c’eſtoit il y auoit en la compagnie de ces bergeres vn bon vieillart, qui leur ſeruoit de maiſtre d'hoſtel, & diſoit à ſes filles que c’eſtoit la Chaſteté, & que ce chaſſeur qui la Pourſuiuoit eſtoit le Deſir:

 mais que pour ſe mettre en ſauuegarde & en lieu de ſurté elle ſ'efoit rendue en ce chaſteau de Ioinuille, & de fait il monſtroit auec vne petite verge blanche, les terraſſes, les galleries,les ſalles, les chambres, antichambres, les couts, les offices, le ieu de paume, l’Egliſe, les vignes, les bois,les routes, les montagnes, les vallõs, les riuieres, les prez, la ville baſſe, bref il diſoit que la chaſteté auoit fait ſa retraitte en ceſte noble maiſon, & à la verité ſi iamais elle fut honoree & reueree en lieu de noſtre France, ie croy que ça eſté en ce chaſteau, ou cette venerable dame la traittee vniquemẽt donnant exemple de fait & de parolle à toutes les dames vertueuſes qui furent & qui ſerõt iamais de ſe façonner à ſon mirouer & de vi¬