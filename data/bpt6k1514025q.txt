AV ROY DE FRANCE ET DE POLOIGNE. 

I NOVS originaires ſuiets de voſtre Maieſté, SIRE, vous deuons naturellement S nos perſonnes & biens, pour à toute occurrence les expoſer deuotieuſement à voſtre ſeruice :

 ie ſembleray venir ſans raiſon preſenter à vos pieds le corps de cet ouurage, puis que l’autheur d’iceluy & tout le bien qu’il pourroit produire, vous eſt en naiſſant legitimement acquis. 

EXTRAICT DV PRIVILEGE. 

Par lettres patentes du Roy donnees à Paris le premier iour du mois de Iuin M. 

D. 

LXVI I. ſignées Par le Roy à voſtre relation, DE VABRES, & ſeellees du grand ſeel ſur ſimple queüe :

 Il eſt permis à maiſtre Rober Garnier de faire imprimer la preſente Tragedie intitulee PORCIE, par tel Imprimeur que bon luy ſemblera:

auec defenſes à tous aultres Imprimeurs de ce Royaume, de l’imprimer durant le tẽps & terme de ſept ans, à compter du iour que ladicte Tragedie aura eſté acheuee d’imprimer, ſur peine d’amende & de confiſcation deſdicts liures :

 comme plus à plain eſt contenu eſdictes patentes. 

SONET DE PIERRE DE RONSARD A L'AVTHEVR. 

I E ſuis raui quand ce braue ſonneur, Dõte en ſes vers la Romaine arrogãce, Quand il baſtit Athenes en la France. 

Par le cothurne, acquerãt de l’honneur:

 Le bouc n'eſt pas digne de ſon bonneur, Le lierre eſt trop baſſe recompance, Le tẽps certain qui les hommes auance De ſes vertus ſera le guerdonneur:

 Par toy GARNIER la Scene des Frãçois Se change en or qui n'eſtoit que de bois, Digne où les grands lamentent leur Fortune. 

Sur Helicon tu grimpes des derniers, Mais tels derniers ſont ſouuent les premiers En ce bel art, où la gloire eſt commune. 

SONET. 

IE plains fort, mon Garnier, qu’en ce temps miſerable Plein d’orage cruel & de ciuille horreur, Tu viennes ſouſpirer la diuine fureurQui couronne ton front de la branche honorable:

 Ie plains fort que le ſang & le meurdre execrable, Les tragiques tançons & la palle frayeur, Fxercent ſans pitié leur cruelle rigueur, Du François eſchaffaut le ſubiet lamentable. 

Ie plains encore plus que les diuins eſprits. 

Fertiles de diſcours & de doctes eſcrits Comme le tien, Garnier,languiſſent ſous la cendre, 

Et que celuy ſans plus qui mieux pique & meſdit, Deſrobbe les honneurs,mendiant à credit Ce que les mieux appris n’oſerent onq’ attendre. 

BELLEAV. 

SONET. 

Encores nous oyons les furies d'Aiax, 

Et les cris deſpiteux de l’accort Promethee, 

Et le ialoux courroux de l’ardante Medee, 

Et du chaſte Hippolyt l'execrable treſpas:

 Au theatre françois, Gentil Garnier, tu as Fait marcher grauement Porce à l’ame indomtee:

 Si la muſe Gregeoiſe eſt encor' eſcoutee, La tienne pour mille ans ne s’amortira pas. 

Où que tu marcheras,ſous tes pieds de la terre Puiſſe t’encourtiner le verdoyant lierre, Pour l'honorable pris de ta graue chanſon:

 Garnier, ſois honoré (s'il reſte dans la France, Pour les rares ouuriers honneur & recompance) Comme des Muſes ſœurs le plus cher nourriſſon. 

BAIF. 

ARGVMENT DE LA PREſente Tragedie. 

P ORCIE fille de ce ſecond Caton, qui fut ſurnommé Vticenſe, du lien de ſa mort, fut femme de Marc Brute noble Senateur Romain, lequel eſtãt chef auecque Caſie, de la conſpiration dreſſee & executee cõtre lules Ceſar perpetuel Dictateur de Rome, fut incõtinẽt apres ce meurtre commis, pourſuyui par ceux de la faction Ceſariẽne, deſireux de le venger. 

D'iceux eſtoit principal chec Marc Anthoine, lors Conſul:

 qui ſ'eſtãt depuis recõcilié auecque Octaue Ceſar arriere-nepueu du defunct, & accordé auecque Marc Lepide, Gouuerneur des Gaules, conioignit Ies forces de l’vn & de l’autre auecque les ſiennes. 

Puis avant eux-trois vnanimement departy ce grand Empire, decreté la vengeance de leur Ceſar, & iuré l’abolition & entiere ruine de leurs aduerſaires, entrerent auecque leurs armees dedans Rome, qu’ils farcirent incontinent de diuerſes occiſions des plus illuſtres citoyens de la ville, & des plus notables perſonnaiges de toute l’Italie. 

Cela faict. 

Anthoine & Octaue trauerſerent en Macedone pour debeller Brute & Caſsie, qui tenoyent enſemblément, ſous commune authorité, les forces de Grece & d’Aſie :

 Ils ſe camperent vis à vis d’eux, pres de la ville de Philippes, où finalement ſ’eſtans liurez deux treſſanglantes batailles, y eut à la premiere, egalité de perte & de profict des deux coſtez, fors pour le regard de Caſsie, lequel EX MARTIALIS .XCIX. 

Epigr. lib.I. 

Coniugis audiſſet fatum cum Portia Bruti, 

Et ſubtracta ſibi quæreret arma dolor. 

Nondum ſcitis, ait, mortem non poſſe negari?

 Credideram, ſatis hoc vos docuiſſe Patrem. 

Dixit:

& ardentes auido bibit ore fauillas:

 I nunc, & ferrum turba moleſta nega. 

TRADVCTION DV PRECEdent Epigramme. 

Quand Porcie entendit de ſon Brute le ſort, 

Et qu'elle veit l’eſpee à ſa douleur ſouſtraite:

 Encor' ne ſçauez vous (dict-elle)que la mort Ne ſçauroit defrauder celuy qui la ſouhaite:

 Ie penſois que Caton vous l’euſt aſſez appris. 

Elle eut dict, & ſoudain, d'vne bouche hardie, Auide, elle engloutit mille charbons eſpris. 

Or va tourbe moleſte, & le fer me denie. 

LES ACTEVRS. 

Megere, furie. 

Le Chœur. 

Porcie. 

La Nourrice. 

Octaue Ceſar, Triumuir. 

Aree, Philoſophe. 

M.Anthoine, Triumuir. 

Ventidie, Mareſchal de camp. 

M.Lepide, Triumuir. 

Chœur deſoudars. 

Le Meſſaiger. 

Chœur de filles. 

PORCIE, TRAGEDIE FRANÇOISE, DE R. 

GARNIER, Fertenois, Aduocat en la Cour de Parlement à Paris. 

ACTE .I. 

Megere. 

D ES Enfers tenebreux les gouffres homicides, N’ont encores ſoulé leurs cruautez auides:

 Encores mi-deſerts les champs Tenariens Demandent à Pluton de nouueaux citoyens. 

Toy qui armas le gendre encontre le beaupere, Toy l'horreur des humains, execrable Megere, Qui portes dans le ſein la raige & les fureurs:

 Toy toy, qui peux combler tout ce monde d’horreurs, Embraſe derechef la guerriere poitrine, 

Et le ſang genereux de ceſte gent Latine. 

Fay ramper dans leur cueur tes couleureaux retors, Fay flamber tes tiſons allumez de diſcors, 

Et que feconde en maux la premiere querelle, Pour les mieux moiſſonner dure perpetuelle. 

Le laboureur Theſſale, enterrez en ſes chams Deſcouure tous les iours mille glaiues trenchans, 

Et mille morions, que ces braues cohortes Laiſſerent combatant à leurs charongnes mortes. 

Mais ce n'eſt pas aſſez, il fault que de rechef Ceſte meſme fureur i'eſlance ſur leur cheſ:

 Ie veux voir oppoſer les Aigles oppoſees, Entre les legions contrairement croiſees:

 le yeux voir foudroyer ceſte race de Mars, 

Et pour ſ'entre-tuer brandir de meſmes dars, S’armer de meſme fer, & de meſme courage, De ſquadrons en ſquadrons ſ'animer au carnaige:

 s’entre-ouurir l’eſtomac d'vn poignard outrageux 

Et ſur la rouge plaine eſteindre, courageux, Son voiſin ennemy, que la Diſcorde pale Long temps deuant ſes iours, dedans l’Orque deuale. 

Vous ſes Dires d’Enfer, vous mes deux autres sœurs, Qui portez comme moy les flambeaux puniſſeurs, Tyſiphone, Alecton, que la nuict tenebreuſe Engendra d’Acheron ſur ſa riue bourbeuſe, Delaiſſez maintenant, cruelles delaiſſez, A punir les chetiſs qu’ores vous puniſſez:

 

Et couuertes le cheſ de couleuures ſifflantes, Couuertes de cordeaux & de torches flambantes, Dreſſez vos pas vers moy, puis toutes d’vn accord, Plus aigre que deuant ralumon le diſcord, La raige, la fureur,la guerre & la tuerie, Au gyron belliqueur de la grande Heſperie:

 venez fatales sœurs, & vous lauez les mains Dans le ſang indomté de ces braues Romains. 

L’engendreur de Pelops, au milieu des viandes, Aſſouuiſſe auiourdhuy ſes entrailles gourmandes, 

Et ſe plongeant au ſein des refuyantes eaux, Renfle de leur liqueur ſes pariures boyaux. 

Puis ſerrez flanc-à-flanc ſous les Aigles flotantes, Repouſſez vaillamment les troupes menaſſantes. 

Faictes deſſus la plaine ondoyer voſtre ſanc, Coulant à gros boüillons de voſtre noble flanc, 

Et que des corps meurtris vne pile dreſſee, Laiſſe eternellement la campagne boſſee. 

Qu’il ne ſe trouue place exempte de tombeaux, Qu’il ne ſe trouue mer qui n’empourpre ſes eaux De voſtre ſang mutin:

que par toute la terre s’espandent les tiſons de ceſte horrible guerre, Soit où Phebus ſortant, laiſſe ſon lict moiteux, Pour r'enclorre les feux du chariot nuiteux:

 Soit où ſes beaux rayons font boüillonner l’arene, Qui vogue perilleuſe aux deſers de Cyrene:

 Soit où ſes Limonniers de leurs voyages las, Se plongent alterez dans les ondes d’Atlas. 

Rome, il faut qu’à l’entour de la ronde machine Lon entende auiourd’huy le ſon de ta ruine:

 Que le Cange Indien,haſtant ſes bruyans flots, Pour crainte de porter ta ſeruitude au dos, Raconte fremiſſant aux terres qu’il trauerſe, La Romaine grandeur tomber à la renuerſe:

 Que le Nil deſgorgeant ſe nourricieres eaux Dans le ſein de Tethis,par ſept larges canaux, N'affertile bourbeux, du limon de ſon onde, L'Egypte que ton ſang laiſſera plus feconde. 

Ores ce m’eſt aſſez, l’ouurage commencé N’eſt ſelon mon deſir que ia trop auancé. 

La Diſcorde maline, errant eſcheuelee, A ia plombé le cueur de la gent Romulee:

 Deſia par les cantons,mille tableaux meurtriers, Pes malheureux proſcripts ſaſiſſent les goſiers. 

Rome n'eſt qu'vn ſepulchre à tant de funerailles, Qu'elle voit entaſſer en ſes froides entrailles. 

Mais ce n’eſt rien, Megere, encore n’as-tu pas Le cueur ſoulé des mors qui deualent là bas:

 Il te fauſt auancer l'horreur Sicilienne, 

Et le mal qu’ourdira la Roine Egyptienne. 

Chœur. 

Combien roulent-ils d’accidens Des Cieux ſur les choſes humaines?

 De combien d’effets diſcordans Ont-ils leurs iufluences pleines?

 » Apres les grandeurs incertaines » Lon ſe tourmente vainement:

 » Car comme elles viennent ſoudaines » Elles ſ'en vont ſoudainement. » Noſtre courte felicité, » Coule & recoule vagabonde, » Comme vn galion agité » Des vagues contraires de l’onde. » Celuy qui volaige ſe fonde » Sur vn ſi douteux fondement, » Semble qu’en l'arene infeconde » Il entreprenne vn baſtiment. » La Fortune n’outrage pas, » Volontiers, les perſonnes baſſes, » Elle n’appeſantit ſes bras » Que ſur les plus illuſtres races:

 » Les Rois craignent plus ſes menaces, » Que les durs laboureurs ne font, » 

Et le foudre eſt ſouuent aux places « Qui ſe montaignent plus le front. » Les edifices orgueilleux » Voiſinants les rondeurs celestes, » Ont tant plus leur chef ſourcilleux » Batu d’ordinaires tempestes, » Qu'il eſleuent plus hault les creſtes:

 » 

Et les Aquilons furieux, » Ne batent gueres que les feſtes » Des rochers plus audacieux. » Mais les caſes des paſtoureaux, » Qui ſ'aplatiſſent contre terre, » N’ont peur des foudres eſtiuaux, » Ny des vents que l’hyuer deſſerre. » Iupin ne darde ſon tonnerre » Contre les humides vallons, » 

Et les arbrets n'ont iamais guerre » Contre les roides Aquilons. 

Noſtre Rome qui ſ'eſleuoit sur toutes les citez du monde, 

Et qui triomphante exclauoit A ſa grandeur la terre & l’onde:

 Maintenent d’autant plus abonde En cruelles aduerſitez, Que iadis elle eſtoit feconde En ioyeuſes proſperitez. 

ACTE. 

II. 

Porcie. 

Deſia loing de Tithon, l'Aurore matineuſe Chaſſe les rouges feux de la nuict ſommeilleuſe. 

Et ia Phebus monté ſer le char radieux, Vient de ſa torche ardante illuminer les Cieux. 

Sus miſerable ſus, ſus pauure infortunee, Recommence tes pleurs auecques la iournee:

 Que les piteux regrets des Alcyoniens, 

Et les plaintes que font les Pandyoniens, Gemiſſant leur Itys ſur les ondes chenues, Ne puiſſent egaler tes larmes continues. 

Helas!

 car außi bien, car außi bien, helas!

 Leurs deſaſtres cruels, les tiens n'égalent pas. 

Miſerable Porcie, hé!

 que la dure Parque Ne te renuoya t'elle en l’infernale barque, Dés lors qu'elle entreprit de retordre tes ans?

 Hé pouurette!

 pourquoy ſes ciſeaux meurtriſſans Ne vindrent ils trancher,ſi toſt que iu fus nee, Le malheureux filet qui tient ta deſtinee?

 Ah!

 me falloit-il donc deuant que des Enfers Ie veiſſe, paliſſant, les abyſmes ouuers, Contrainte deuorer tant de triſtes encombres?

 Me falloit-il parmy tant de Romaines ombres, Que le fer des Tyrans precipite là bas, Mourante, eſperonner mon pareſſeux treſpas?

 Que ne mouru-ie alors, qu’aux riuaiges d’Afrique Mon pere combatoit pour noſtre Republique?

 O genereux Caton!

 que ne commandois-tu Que ta fille Porcie enſuiuiſt ta vertu?

 

Et encor, que là bas ſur les campaignes ſombres, Ie fuſſe accompaignant tes deſirables ombres:

 A fin d’auoir ceſt heur, de monſtrer à Pluton, Que ie ſuis iuſtement la fille de Caton?

 De ce Caton, Romains, que tout le monde eſtime, De ce Caton fameux, qui d’vn cueur magnanime, Tant qu’il fut iouiſſant de la douce clarté, Combatit ardemment pour noſtre liberté. 

Or Il voit paiſtre en la plaine Ses moutons porte-laines:

 Ores pour le miel doucereux, Il emmaiſonne deſireux En ruches encirees Ses Auettes dorees. 

Puis quand l'Automne enuironné Du bien de Cerés engrené, Moiſſonneur ſe couronne Des eſpics qu’il luy donne:

 Quel contentement reçoit-il, Cueillant dans vn verger fertil De ſes nouuelles antes Quelques pommes fleurantes?

 Si toſt que le couſtau pampré Deſcouure le raiſin pourpré, Il honore Priape De la premiere grappe. 

Quelquesfois veautré ſur le bord D’vn ruiſſeau fontenier,ſ'endord Sous la tendre fueillee D'vne foreſt taillee:

 Où les Oiſeaux en diuers ſons Recordent leurs belles chanſons:

 Dont la douceur ſucree Les Dieux meſmes recree:

 Bien que la frilleuſe ſaiſon Aſſemble ſur ſon cheſt griſon, Auec les vents de Thrace, La brüine & la glace:

 L’esbat des champs continué, Ne ſ'allentit diminué:

 Qu’entretenus d’vn ſonge Le ſoucy ne nous ronge. 

Vne enuieuſe mauuaiſtié, Nos cueurs eſpoints d’inimitié Sans relache bourrelle D'vne geſne cruelle. 

Bellone les cheueux eſpars Se plonge au ſein de nos ſoudars, Leur pinçant les entrailles De mordantes tenailles:

 Qui comme Lions acharnez, S’entre-deſchirent obſtinez D'vne dague ennemie, La poitrine bleſmie. 

Helas!

 douce Paix quand veux-tu Triompher de Mars abbatu?

 Quand veux tu ceſte guerre Enſeuelir ſous terre?

 C’eſt toy Deeſſe, qui nous peux Combler de bon heur, ſi tu veux, Sans toy l’humaine vie D’aucun bien n’eſt ſuyuie. 

Deſtourne ces meurtres hideux De nos champs, & laiſſe au lieu d’eux Aux ames Citoyennes. 

Les douceurs anciennes. 

Enlace d’vn nœud Gordien Noſtre peuple Romulien, 

Et ſes haines maudictes Chaſſe loing ſur les Scytes. 

Que nos Empereurs enflammez, Eſtendans leurs bras deſarmez, s'entre-donnent ſans feinte Vn accollade ſaincte. 

Nous lors, ſous l’arbre Paladin, Vou'rons au Dieu Capitolin Pour vn tel beneſice, Annuel ſacrifice:

 

Et conduicts de nos Peres vieux, Danſerons à l’entour des Dieux, Chantant bien fortunee Vne telle iournee. 

La Nourrice. 

Quiconques voudra voir, combien eſt trompereſſe La faueur que départ l’inconſtante Deeſſe, 

Et combien follement nous tourmentons nos cueurs Apres la vanité de ces vaines grandeurs:

 Qui voudra voir, combien les puiſſances mondaines Subiectes au deſtin balançent incertaines, Rome, te vienne voir :

 il verra des paſteurs Auoir eſté iadis tes premiers fondateurs, Qui pour l’antique honneur de tels nobles anceſtres Receuront vn amas de canailles chambeſtres:

 Lors qu'en leurs dures mains le baſton paſtoral Tourna ſa rude ſorme en vn ſceptre Royal:

 Puis, de tels citadins la race eſtre fortie, Qui tient ore en ſes bras la terre aſſubietie. 

Mais encor' verra-il plus nouueau changement, s’il confere auiourd’huy ton antique ornement, Au miſerable eſtat qui te tient aßiegee:

 Toy, qui deſſous ton ioug as l’Afrique rangee, Que les peuples d’Europe, & ceux que le soleil Viſite tous les iours dés ſon premier réueil, Craignent eſpouuantez, comme les colombelles Que nous dreſſa de luy la Fortune muable. 

Hé Dieux!

 tout eſt perdu,ſi les bons citoyens, Qui nous reſtent encores aux champs Theſſaliens, N’exercent plus heureux, leur ſaluraire eſpee, Qu’ils ne feirent iadis ſous noſtre grand Pompee:

 

Et ſi les deux Guerriers, qui tiennent en leurs mains Le ſalut balançant des fortunez Romains, Ne recouurent, vaillants, la liberté perdüe, Qu'en la mort d’vn Tyran il nous auoyent rendüe. 

Las!

 mais ne voy-ie pas ſ'acheminer à moy, La fille de Caton regorgeante d’eſmoy?

 Ie crains,ſi la Fortune au camp de Macedoine, Se tourne iniuſtement pour le party d’Anthoine, 

Et que Brute & Caßie abandonnez des Dieux Abandonnent leur vie au fer victorieux:

 (Ce que n’auienne ô ciel) que la pauure Princeſſe, Ne ſe laiſſe combatre à la douleur maiſtreſſe:

 

Et ſi lon ny pouruoit, que d'vn fer outrageux Elle ne ſuyue au trac ſon pere courageux. 

Porcie. 

O deſaſtre cruel!

ô ſort impitoyable!

 O douleur qui n'has point de douleur comparable!

 Encor' Electre, encor' que i’amcine tes pleurs, 

Et que ie les confronte à mes preſens malheurs, Encor' que ie m’arreſte à tes longues miſeres:

 Hecube griſonnant aux Gregeoiſes galeres, Orbe de tant de fils, que les Danois vangez Meurtrirent par dix ans, à tes murs aßiegez:

 Tes douleurs,tes tourments, tes larmes eſcoulees, Las!

 ne ſont pas pour eſtre aux miennes egalees:

 Ta douleur eſtoit libre, & la flotte des Grecs, Ne te defendoit point de faire tes regrets. 

Puis, les Dieux addoucis prindrent en ta preſence, De tes iniurieux la fatale vengeance, Où c'eſt, helas!

 où c'eſt, que ie voy nos Tyrans, En leurs meſchancetez tous les iours proſperans:

 Qui maiſtres ſur nos cueurs, comme deſſus nos vies, Veulent nos libertez vilement aſſeruies, suyure l’immanité de leurs affections:

 Qui veulent effrontez, qu'en leurs proſcriptions, Qu’en leurs actes ſanglants, nos faces mentereſſes Portent publiquement indices de lieſſes. 

Ils nous oſtent les pleurs, & ne veulent ſouffrir, Que lon regrette ceux qu’ils commandent meurtrir. 

Nour. 

Qui pourra mettre fin à vos larmes piteuſes?

 Por. 

Celuy qui m’enuoyra ſur les riues ombreuſes. » Nour. 

Parlez-vous de la mort?

 Por. 

La mort eſt douce à ceux, » Qui ſouffrent comme moy,quelque mal angoiſſeux. 

Nou. 

Ne vous propoſez-vous voſtre eſpoux pour exẽple?

 Por. 

Las!

 ie me le propoſe,& mon feu pere enſemble. 

Nour. 

Voſtre eſpoux eſt viuant. 

Por. 

Mais c'eſt en volõté De nous reſtituer l'antique liberté. 

Nour. 

Quel bien en voſtre mort receura la patrie?

 Por. 

Mais,quel bien reçoit-elle en ma dolente vie?

 Nour. 

Las!

Madame, pour Dieu,que ce ieune deſir Coulé dedans vos os, ne vous vienne ſaiſir, Repouſſez loin de vous ceſte fureur damnee. 

Por. 

Cela n’eſt pas fureur, c'eſt vne deſtinee. 

Les deſtins, ma Nourrice, ores nous monſtrent bien, Que ſubiet à leur force eſt l’empire terrien. " Tout ſe fait par deſtins,ſur le deſtin ſe fonde " L'entier gouuernenent de la machine ronde. 

Nour. 

Mais, ce forçant deſtin ne vous commande pas. 

Vous ne vueillez ſouffrir qu’on le vienne deſtruire. 

Fauoriſez à Brute, & d’vn foudre eſclatant, Renuerſez l’ennemy qui l'ira combatant. 

Broyez-le tout ainſi que la pouldre menüe, Que le vent de Lybie au riuaige remue:

 

Et que nous, par vos mains rendus victorieux, Iuißions entretenir l’honneur de nos ayeux. 

Chœur. 

Face la bonté des Dieux, Que la nouuelle qui vole De noſtre camp, ſoit friuole:

 

Et que le ſort enuieux, N’ait ſelon la renommee Atterracé noſtre armee. 

Deſormais,que nous vaudroit Aſſeurer noſtre fiance Sur vne vaine innocence?

 St pour defendre le droict De noſtre equitable Empire, Nous auions touſiours du pire. » Rién n'eſt durable icy bas, » Rien ſi ferme ne demeure » Qui ne change d’heure en heure:

 Toutesfois n’y penſant pas Nous cuidons que noſtre Romme Ne treuue qui la conſomme. » Nous n’auons que la vertu, » Qui floriſſe touſiours vne, » 

Et qui domte la Fortune » Sous celuy qu’elle a veſtu:

 » Seul elle oppoſe ſes armes » A ſes aueugles alarmes.