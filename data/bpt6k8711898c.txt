L eſt permis de la part de Mõſeigneur le Lieutenãt general au gouuernement de Lyonnois, à Iean Temporal libraire demorant à Lyon, faire imprimer & vendre vn liure intitulé, Repos Amoureux de Guillaume des Autelz Gentilhomme Charrolois auec inhibitions & defences à tous autres imprimeurs & libraires de ceſte ville de Lyon, de faire imprimer ny vendre ledit liure dans trois ans finiz & accompliz, ſur peine d’amende arbitraite & confiſcation deſditz liures. donne à Lyon le .12. iour de Ιuin.1553. 

A' SA SAINTE. 

E feray compagnie à cette heure, Madame, à celle troupe, d’autant plus excellente que plus rare, I de nobles et vertueux eſperitz, ſus leſquelz(apres qu'vne fois ſus vn bel obiet ilz ont fondé leur reſouuenance de l'vnique Idee de beauté, plus luyſamment aperceuë és cieux au pa rauãt ) la vile inconſtance ne peut auoir autorité. 

L'accõpliſsemẽt de trois ans apro che, depuis que le mal-heureux ſort me força de perdre tout le plaiſir q̃ mes yeux me pouuoyẽt dõner au regard de voz preſentes perfections:

 penſeriez-vous que pour ce, en votre abſence autre choſe qui ſoit entre le ciel et la terre, ayt guidé l'aile ne ſuis point tant ignorant de la diuerſité de la Nature, que ie ne ſache bien l'abondance des noms propres aux beautéz des animaux, des choſes mineralles, des plantes, des eſpritz, et des astres:

 ſans ce que des perſonnes on peut emprunter aux hiſtoyres et poëſies. 

Mais ſi ne ſuis-ie pas le premier, qui d'vn nom apellatif ay fait vn propre. 

Et ſi quelqu'vn groſſement ignorant ſe pleignoit, de ce que ce nom, SAINTE, eſt vn mot homonyme, ie prendray la peine d’aprendre à celuy-là, que ie n'enſuy point la façon du parler du vul gaire, ny des Iuriſconſultes:

 mais des antiques Philoſophes Theologiens, meſmemẽt Platoniques, qui ont dit la ſainteté estre commencée par la pieté, et accomplie par la religion, compoſans de ces trois cordons le lien indiſſoluble, par lequel l'ame ſe raſſemble et vnit a Dieu. 

De cette Sainteté diſpute vers Platon Socrate, auecques Euthyphron, au Dialogue de meſme titre:

 a 5 pliſssement et perfection de celles vertus. 

Mais ie paſse dé ja la meſure d'vne epitre. 

Pourquoy ie laiſſeray à vous meſmes a oppoſer votre Sainteté, pour la defenſe de Platon, à telz furieux aſſaux. 

Et me ſuffira de montrer que i'ay eu droit de vvous appeler SAINTE, vous ſachant ſi piement connoitre Dieu, ſi ſaintement luy offrir, et luy demander ce qu'il faut, et ſi religieuſement perſeuerer à vous unir à luy par uoz ſaintes euures et pẽſees:

 meſmement qu'il ne m'estoit permis de reueler hors d’ainigme uotre nom, qui ſent de ſoy meſme dé ja ſa Sainteté, comme propre à celuy Dieu, que l'antique abus feignoit preſider a la fureur des mysteres, qui apar tiennent à la Sainteté. 

Ce qui m'a ſeulement pouſsé à ce diſcours,non pour auancer quelque choſe de mon creu, et me faire appeler Philoſophe auant qu'en porter la barbe. 

Combien que ce nom plein de modestie, ie ne reiette point de moy:

 ſi la Philo defenſe de mon ſtyle, i'aiouteray que notre France, pour la plus grand'part,a eu touſiours les yeux ſillez au iugement de la Poéſie. 

Il n'y a que quatre ou cinq ans, au plus, que lon estimoit la ſouueraine vertu des paroles Frãcoyſes, non moins en vers qu'en proſe, estre en la proprieté:

 opinion tant dommageable qu'elle nous bannit de la plus feconde partie de l'elegance, et con traint noz Rimes de ſe trainer touſiours, comme les Serpens,ſus la terre. 

Donc nous ſommes bien tenuz à la DELIE, laquelle ( combien qu'elle ayt quelques ans demeuré ſans credit ſus le vulgaire ) a enhardy tant de bons espritz, à nous purger de telle peste. 

Mais (comme la vertu est au milieu des vices ) ie deſirerois la fin d'vn autre auis contraire et plus pernicieux, que ie voy pulluler entre ce peuple, voyre s'enraciner au cerueau de ceux qui ſe meſlent d’Aristarquizer:

c'est de n'estimer rien bon et digne d'vn Poëet cettuy proprement:

 de ſorte que pour ce regard, Terẽce vers les Latins s'est aquis tant d'honneur. 

Mais voycy ie-ne ſay quelz mutins, qui veulent ramener la vielle querelle, aſſauoir mon ſi les Comedies meritent entrée en Helicon:

 De laquelle Ciceron en l'Orateur a fait mention, et apres luy Horace aſſez rioteux au iugement de la Poëſie, et peu candide en l’estime de ſes predeceſſeurs. 

Toutefois tous deux n'en ont rien determiné, conſentans, à mon auis, par leur taire à l'opinion plus commune et receuë, et aux Auteurs meſmes qui ſe ſont hardyment appelez Poëtes:

 et telz ie les estime,en danger d'en estre reprins auecques Quintilien, qui fait mention d’eux au rang des Poëtes. 

Et ſi ne ſay quel autre merite mieux ce nom, que celuy qui attribue ſi proprement aux perſonnes le parler qui leur eſt ſeant:

 comme dit autre-part celuy meſme Horace, Mais c'eſt aſſez dit, pour me defendre, ſi, cõnoiſſant aucune de mes affections ethiques, et autres pathiques, i'ay ores ſuyuy le ſtile tragique, ores le comique:

 lequel Simo nide, vn des excellens lyriques Grecz, n'a point reietté. 

Voyla quant à mon ſtile:

 duquel ie ne demande autre gloyre, que ce qu'il en plaira à la poſterité de m'en donner:

 non pas aux celeſtes critiques de ce temps, qui, ſilz connoiſſoyent Ariſtarque Grec et Quintilien Latin, ne cenſureroyẽt point ceux de leur ſiecle. 

Quant à mon écri ture, ie n'ay osé du tout ſuyure mon opinion:

 mais ſi ay-ie voulu par-cy, par-là, laiſſer paſſer quelques motz à ma guiſe, pour faire entendre comment i'en ferois, ſi i'eſtois libre. 

Au demeurãt, ie deſire tãt re leuer les lecteurs de peine, que i'ay ſuſcrit mes ſonnetz a l'imitatiõ des bons auteurs antiques. 

Il ne reſte plus que, pour excuſer encores la longueur de cette epitre, ie l'allonge dauantage:

 par la raiſon dont Pindare b 2 dare s'arme en l'Ode écrite à Arceſilaus pour Denophile:

 diſant que ſi le ſuiet le portoit, il enſeigneroit aux autres le chemin de la brieueté:

 mais ie ne puis nauigeant en la haute mer de voz vertus, y trouuer bord. ſi prendray-ie ici terre, puis que ie voy la clarté de votre luyſant Phare. 

A Dieu:

 et m'aimez. 

A ſa Muſe. 

Quand d’vne autre Façon voudras, ô Muſe, reſonner, Comme le Grec Vantart, et le ſuperbe Latin:

 En lieu tu le feras, ou prendront plaiſir Apollon, Les neuf, Les trois ſeurs, Pallas auecque Venus. 

Pour cette heure ie veux encor mes nombres honorer, Marchans d'vn pas franc, comme de France venuz. 

Mais ſi ton Laurier quelqu'vn pour prendre s'auançoit, N’ont pas huyt témoins force de contretenir?

 TRAVAIL EN REPOS. 

Aux Poëtes Frãcois, en faueur de Guillaume des Autelz. 

Troupe diſerte heureuſement choyſie, Par la faueur des Nymphes Theſpiennes, Pour, remarquant les traces anciennes, Reſsuſsiter la morte Poëſie:

 Voyez icy, comme vne ame ſaiſie, De la fureur qu'Apollon a fait ſienne, çait, dens le feu d'vne ardeur Paphienne, Sacrifier ſa haute fantaſie:

 Voyez icy, que cent perſections, Pour cent langueurs, de cent affections, Larmoyamment de cent mors ſont ſuyuies:

 

Et promectez de voz plumes heureuſes M DESAVTELZ, que cent mors amoureuſes Luy doubleront cent immortelles vies. 

Amour Immortelle. 

A L’HONEVR DV Poëte, Auteur du preſent liure. 

Vertu, ſcience, auec nobleſſe Sont en ce ieune Des autels:

 

Et puis ſanté, grace et adreſſe:

 Chacun n'a pas ces grans biens tels. 

Mais vne diuine hauteſſe, Qui rend les mortels immortels, D'vne furieuſe ſageſſe A ſes esprits tant enchantez, Qu'auec des Muſes grand' largeſſe, Ces beaux vers ſont par luy chantez. 

Amis Lecteurs, ſoyez auertis, que ia eſtant imprimee la premiere fueille de ce preſent liure, ou eſt inſeré & mis le Priuilege, qu’il auroit pleu à Monſeigneur le Lieutenant general au gouuernement du Lyonnois nous donner, il nous ſeroit ſurnenu le Priuilege du Roy, pour ſix ans, lequel nous auroit eſté enuoyé par vn noſtre amy, qui eſt en Cour. 

Pourtãt ne trou uerez eſtrange, que ayons inſeré l’extrait dudit Priuilege du Roy en la page ſuyuant, qui reſtoit blanche, & ſembloit quaſi attendre cette venue, pour marcher en habit & rang des autres. 

P Ar grace et Priuilege du Roy eſt permis à Iean Temporal, libraire de Lyon, d’imprimer, ou faire imprimer, vn Liure intitulé RePos Amoureux de Guillaume des Autelz Gentilhome Charrolois, et fait defences de par ledit Seigneur, à tous autres Libraires et Imprimeurs quelconques, de ne imprimer, ou faire imprimer, vendre, ny distribuer en ſes Païs, Terres, et Seigneuries, autres que ceux qu'aura imprimez, ou fait imprimer ledit Temporal, ſur les peines contenues eſdites lettres:

 et ce iuſques au temps et terme de ſix ans, à compter du iour et date qu’ilz ſeront paracheuez d'imprimer. 

Comme plus à plein eſt contenu par les lettres patentes, ſur ce donnees, A Paris le xxvij, de May, l'An de grace mil cinq cens cinquantetrois. 

AMOVREVX REPOS DE G. 

DES AVTELZ, Gentilhome Charrolois. 

Inuocation. 

AR le pouuoir ſi hautement puiſsant, Que ſouz luy vit toute deité moindre:

 Qui les ſcadrõs angeliques fait craindre Comme à qui eſt le Ciel obeiſſant:

 Le pentamorphe, et le tout vniſſant Qui t'a voulu, ô mon daimon, contraindre A viuement d’vn nœud naturel ioindre Ceste prompte ame à ce corps languiſsant:

 Par le iournel ſacrifice à toy deu:

 

Et par ton nom que i'ay bien entendu, Mais qui n'eſt point aux hommes reuelable:

 Fay moy d’amour le ſaint temple aprocher, 

Et dignement au paroy afficher De mon repos le trauail pardural le. 

AMOVREVX A Pontus de Tyard. 

I. 

Au temps qu'Amour des beaux yeux de ma dame Me fit ſuccer l’amer de ſes douceurs, Phebus, Denys, et les neuf yures ſeurs Ne m'inſpiroyent que le bas epigrame:

 Mais i'aperceus ſortir de telle flame Tes vers conceuz en plus hautes fureurs, Qui trauerſant le monde en leurs erreurs Portoyent l’honneur d’vn ſaint nom tetragrame:

 Adonc brulé d'vn deſir curieux, Ie me ſenty plus qu'auant furieux Rauir au ciel par tes forces nouuelles. 

Mes vers iadis bas ſur la terre allans, S'en ſuyent donc hautains par l’air volans, Puys qu'à leurs piez tu aioutes des ailes. 

Du trauail de ſon repos. 

II. 

Qui veult apprendre à ſe paſsionner D’vn fol ſoucy enſucré d’amertume, Qui veult ſauoir comme vne glace allume Tel feu que l’eau ne le peut terminer, Qui veult ouir vne loy condamner Qui ioindre au ioug les cœurs fuyans preſume, 

Et voir deſsus cette inique coutume La deité ſaintement dominer:

 Vienne ici voir vn pecheur miſerable, Qui pour le fait dont il n'est pas coulpable En repentance épanche vn lac de pleurs. 

Voycy la mer or' Bonaſſe, or' contraire, Voycy la flame encor brulante et claire, 

Et le roſier plein d’épines & fleurs. 

De ſon poeme, Allegorie. 

III. 

L'ardent ſoleil de mon entendement Rayant ſes traitz en toutes pars du monde, De la Romaine et Attique faconde La vapeur docte hume ſubtilement:

 

Et puis la nue vniuerſellement Doublant du ciel la couuerture ronde, Se ſond en vers ( pluye plus riche et blonde Que cel' qui fut d'vn dieu le changement) Dont vn deluge au monde tel s'eſtend, Que cil lequel des terres non content, Peupla de l'air la region demie:

 Là les doux vens d'vn bon bruyt merité Chaſsent au port de l'immortalité La nef du los de ma chere ennemie. 

Benediction de ſon amour. 

IIII. 

Benites ſoyent les Octobrales Ides, Ou ie gaignay ma vie par ma mort:

 Benite ſoit la beauté qui eut tort En ſurprenant les ſens de raiſon vydes:

 Benites ſoient les fleſches homicides, Qui de mon cœur outrepercent le fort:

 Beny, Romans, Pailleret, ou par ſort Ie vy l'honneur des Nymphes Iſarides:

 Benite ſoit cette plume pinceau, L’'ancre couleur, et le papier tableau, De ma douleur, qui ſoit auſsi benie:

 Beny ſoit l'œil qui piteux la lira:

 Benite ſoit la bouche qui dira, BENITE SOIT D’AMOVR LA TYRANNIE. 

Du commencement de ſon affection, à ſa S. 

V. 

Pour gouuerner ce petit monde mien, Le ſceptre estoit donné à la raiſon, Qui du plus hault de ſa noble maiſon Voyoit en bas mon mal ioint à mon bien:

 Amour gelé ne pouuant encor rien Pres de mon cœur clas en froyde priſon, Fut embrasé par le diuin tiſon Que luy darda, Sainte, le regard tien:

 Dont s'engendra en moy vn cruel ſciſme D'vne ecpiroſe auec Vn catacliſme, Raiſon la pluye, Amour cauſant la flame:

 Le feu vainqueur en fin rauit le ſens A la raiſon, ſi que plus ie ne ſens Ren viſ en moy que l'amour, ma ſeule ame. 

Autre. 

VI. 

Amour tira de l'vne de ſes ailes Le beau preſent dont ie luy ſuis tenu:

 Cecy ( dit il ) face l'honneur connu A tes neueux, des beauteZ immortelles, Luyſantes plus ſus les beautez plus belles En tout ce creux ſouZ le ciel contenu, Que tu ne vois ſus le troupeau menu, Luyre Phebé, des nuyteuſes etoyles. 

Cent fois depuis trauaillerent mes yeux A vainement epier en cent lieux Vn ſuiet propre au diuin de ma plume:

 Tant qu' Amour meſme encor me fit cet heur, De me montrer à qui i'eſtois debteur, Qui mes fureurs tant hautement allume. 

De ſa Sainte. 

VII. 

L'or de Phebus, et l'argent de la Lune, Marquent ſouuent vne inconſtance auare:

 Mais l'amoureuſe, et belle Venus, pare Son chaste front de grace clairebrune. 

Les noirs cheueux, que tant ie priſe en vne, (Teint matronal témoin de vertu rare) Nont enlaydy la femme de Tyndare, Ny des neuf ſeurs, nos deeſſes, aucune. 

Qui ne loura ces voultes hebenines?

 Cette nuyt claire ou cent graces benines Mais qui ſera celuy, tant preux ſe feigne, De cent beautez pincent cent traiz diuins. 

Dont la plus forte aſsurance ne creigne Le menaſsant de ſes feux Mineruins Des perfections d’icelle. 

Amour aprint à tirer à ma dame VIII. 

De ſes beaux yeux les ſagettez regars:

 Venus, venuſte en gelaſin, deux pars De ſes coraulx, qui ſoupirent le bame:

 Par ſes maintiens, qui enragent ma flame, Ou ſont, non troys, mais cent charites, i'ars:

 Mercure feint tous ſes propos gaillars, Comme Minerue enſeigne la ſainte ame:

 Brief tous les dieux font, pour me deceuoir, De leur plus beau le plus beau receuoir, A ce trop beau, que vainement i'adore:

 Mais gardeZ vous en me trompant, ſupremes, De vous laiſser ſurprendre en fin vous meſmes Au ſaint larcin, de ma chaſte Pandore. 

De ſon amour. 

IX. 

Quand ie la vy en ſi grand' vertu, belle, Et, en beauté ſi grande, vertueuſe, De l'arc bruſlant la fleſche impetueuſe Me rendit ſerſ amoureuſement d'elle:

 Luy obligeant mon affection telle, Celle fureur encor plus chaleureuſe, Vint commander à mon ame amoureuſe De l’adorer comme ſainte immortelle. 

Ainſi deuot ma ſainte i'adoroye, Ou bien plus toſt par dulie honoroye:

 Voycy, Amour, qui mon ame à meurtrie, Pouſsa quaſi ma ieune paſsion Iuſque au plus haut de l’adoration Qu'ont apellé noz maitres ceins, latrie. 

Du premier iour de ſon amour. 

X. 

Il me ſouuient ( bien ſouuenir m'en doit) Du iour quinzieme Octobral, que ma Sainte De ſon aguille en ſon ſang, helas, teincte Vn Mineruin ouurage mignardoit:

 Tandis mon œil etonné regardoit Sa toyle, d’or et noyre ſoye, peinte, 

Et en mon cœur Amour d'vne autre pointe Aux doctes doigZ de ma Sainte accordoit:

 Quand ma dame eut ſon ouurage leué, Amour auſsi eut le ſien acheué:

 (O fait diuin!

 O d’amour digne ouurage!

) A l'enuiron de mon cœur il fit prendre, De plus grand art que tu n'en ſais, ô Flandre, De ma deeſſe vne indeleble image. 

De meſme. 

XI. 

Amour du ciel en terre deſcendit, Ou la beauté a mes yeux adreſſa, Dont vne image au ſens commun paſſa, Qui au penſer fantastic la rendit:

 Par le penſer l'intellect entendit Ce parfait beau, qu'autre onc ne ſurpaſſa:

 En la memoyre adonques l'enchaſſa, 

Et de ſortir de là luy defendit:

 Deeſſe donc, d'amirable puiſſance, Qui romps la faux du temps, et de laquelle Prindrent mes neuf amoureuſes, naiſſance, Commande leur en ma faueur qu'à celle Qui me nourrit, m'occit par ſouuenance, Facent iouyr de leur vie immortelle. 

Qu'Amour eſt indomptable, & franc de loix. 

XII. 

Ie ſay la peine ayant ſuyuy l’audace, Qui fit quaſi par les flames meſlees Aux cieux ardens, et aux terres brulees, Perdre des dieux et des hommes la race:

 

Et de celuy, qui vit de terre baſſe Son cheual paistre aux creiches étoylees, Qui miſerable erroit aux champs alees, Mengeant ſon cœur, fuyant l’humaine trace:

